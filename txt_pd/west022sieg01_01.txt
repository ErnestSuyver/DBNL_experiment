
   
        
           
               Siegfried van Hohenwart
               Marten Westerman
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Siegfried van Hohenwart van Marten Westerman uit 1800.
               
               
                   
                       
                   
               
           
           
           
               west022sieg01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: KW 2212 B 20
               
               Marten Westerman, Siegfried van Hohenwart. J. C. Leeuwestyn, Den Haag 1800
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Siegfried van Hohenwart
               Marten Westerman
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Siegfried van Hohenwart
               Marten Westerman
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-08-14
               
                   TA
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Marten Westerman, Siegfried van Hohenwart. J. C. Leeuwestyn, Den Haag 1800
 
Zie: https://www.dbnl.org/tekst/west022sieg01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

SIEGFRIED van HOHENWART.
TOONEELSPEL.
IN VIJF BEDRIJVEN,
DOOR
M. WESTERMAN.
IN DEN HAAGE, BIJ
J.C. Leeuwestyn,
MDCCC.




{==II==} {>>pagina-aanduiding<<}

Persoonen:


graaf, siegfried van hohenwart.

irmengard, zijne Gemalin.

siegfried, hun Zoontje.

de ridder gaffro.

een kluizenaar.

luitprand, knecht van Gaffro.

ulrik, knecht van Siegfried.

een oude monnik.

een meisje, van zeven jaaren.

gevolg en knechten, van Graaf Siegfried.





{==1==} {>>pagina-aanduiding<<}

Siegfried van Hohenwart. Tooneelspel.

Eerste bedrijf.

Het tooneel verbeeldt eene kamer op het slot van graaf Siegfried.

Eerste tooneel.

gaffro, ulrik.


gaffro, 
in eene onrustige houding, met een open brief in de hand, zittende. 
Ulrik!




ulrik. 
Mijn heer!




gaffro. 
Waar is Luitprand?




ulrik. 
Hij ging zo even met eene kruik met water in de hand den donkeren trap af. Ik vermoede....




gaffro, 
Navorschend. 
Wat vermoedt gij?




ulrik, 
verrascht. 
Ik? niets.... niets, genadige heer!



{==2==} {>>pagina-aanduiding<<}



gaffro. 
Nog eens, wat vermoedt gij?




ulrik. 
Dat het beneden aan den donkeren trap... zeer donker is.




gaffro. 
Ulrik!




ulrik. 
Mijn heer!




gaffro. 
Gij denkt een geheim te ontdekken, en zijt er trotsch op.




ulrik. 
Neen waarlijk niet, mijn heer! ik houde in 't minst niet van geheimen: en wanneer men ze mij met geweld opdringt, ontsla ik er mij weder zo spoedig van als mogelijk is.




gaffro. 
Zie eens. Is u deze dolk ook bekend?




ulrik. 
Ja, ik kan er mij nog iets van herinneren; maar de ridder Werner, die hier bij het kasteel begraven ligt, heeft er geloof ik nader kennis meê gemaakt.




gaffro. 
Deze dolk stortte Werner van Rudesheim voor de voeten van Siegfrieds gemalin, met wie ik hem in eene schuldige omarming vond, neder: wie één woord van deze schandelijke geschiedenis over zijne lippen laat vloeijen, volgt den echtschender in het graf.




ulrik. 
Dat wil zeggen, heer ridder! (Hij doet het bewijs van

{==3==} {>>pagina-aanduiding<<}
iemand te doorsteeken) Ik ben waarlijk verheugd dat ik niets van het geheim weet.




Tweede tooneel.

gaffro, ulrik, luitprand.


gaffro. 
Kom hier, Luitprand! men zegt dat gij eene kruik met water langs den donkeren trap naar beneden droegt: wat hadt gij daar mede voor?




luitprand. 
Het was voor mijne tortelduiven die ik daar beneden onderhoude.




gaffro. 
Nu, is uw vermoeden nu opgehelderd?




ulrik. 
ô Ja, mijn heer!




luitprand. 
Welk vermoeden?




ulrik. 
Ik vermoedde dat die tortelduiven het daar beneden in het geheel niet naar hunnen zin hadden, want gisteren heb ik er nog eene zeer duidelijk hooren zuchten... die arme vrouw, dacht ik....




gaffro. 
Wat zegt gij, vrouw?



{==4==} {>>pagina-aanduiding<<}



ulrik. 
Het is maar eene wijze van spreken, uwe genade bestempelt mij wel eens met den naam van ezel: en dus dacht mij kon ik ook zeer wel zeggen, die arme vrouw van eene tortelduif zoude ook liever in de open lucht zijn.




gaffro. 
Gij hebt zelf de open lucht wel nodig, om uwe dwaaze zinnen een weinig te verfrisschen. Begeef u op den toren, en wanneer gij iets ziet naderen, breng mij dan terstond bericht.




Derde tooneel.

gaffro, luitprand.


gaffro. 
Deze knaap begint ook meer te weten, dan hij nodig heeft: gij moet den tijd waarnemen zo dra hij ter biegt geweest is... gij verstaat mij?




luitprand. 
Zorgen dat hij niet weder nieuwe zonden op zijne rekening krijgt? Ja ja, ik versta u zeer wel; wat men er ook van moge zeggen, niemand verschaft de verdienste beter loon dan wij: zo dra de menschen te verstandig voor deze bedorven waereld worden, zetten wij ze in eene betere over.




gaffro. 
Thans geen scherts, zie hier een' brief van graaf Siegfried.



{==5==} {>>pagina-aanduiding<<}



luitprand. 
Dus is hij nog niet dood?




gaffro. 
Karel van Anjou heeft overwonnen, Konradyn en Fredrik van Baden sneuvelden; Siegfried keert uit Italiën terug, binnen weinige dagen zal hij hier zijn.




luitprand. 
Wel nu?




gaffro. 
De uiterste omzichtigheid is hier noodzaaklijk: hoe zullen wij zijn vermoeden ontgaan?




luitprand. 
Wat raakt u zijn vetmoeden: daar gij zijne belangen zo getrouw ter harte naamt. Toen hij naar Italiën vertrok, zeide hij tot u: ‘Gaffro! u draag ik de zorg over mijne zaken op, zorg voor mijne gade!’ Gij gaaft hem uw woord, en hij vertrok, - Thans keert hij weder, en nu zegt gij tegens hem: ‘Ridder! ik ben u rekenschap verschuldigd, gij droegt mij de zorg over uwe gade op; ridder Werner van Rudesheim kwam, kort na uw vertrek, hier aan... hij dong na haare gunst... en verkreeg dezelve; ik veraschte hen in eene schuldige omärming; hem doorboorde ik het hart; haare straf liet ik aan u zelven over... ik heb haar van den braven Luitprand doen bewaken: die ten minsten duizend goudstukken met deze moeijelijke taak verdiend heeft. Van de zuivere vrindschap die gij Irmengard hebt toegedraagen, van de moeite die gij hebt aangewend, om haar, wegens het afzijn van haar gemaal, schadeloos te stellen, behoeft gij geen woord te spreken, wijl dit eenigzins met de nedrigheid van een' oprecht vrind zou strijden.



{==6==} {>>pagina-aanduiding<<}



gaffro. 
Stil!... Kan ik mij geheel op u verlaten?




luitprand. 
Geen proef zal zo zwaar zijn, dat zij mijnen ijver te boven gaat: gij hebt mij immers van een' bédelaars jongen tot een' halven heer gemaakt.




gaffro. 
Herinnert gij u dit nog?




luitprand. 
Zo iets vergeet men niet ligt. Gij vondt mij in een berkenbosch, waar ik een nest met jonge lijsters uithaalde, en de piepende vogelen de oogen uitstak... gij zaagt mij eenige oogenblikken aan, en vroegt daarna, of ik met u gaan wilde.




gaffro. 
Ik geloofde een' knaap te vinden, waarvan iets worden kon.




luitprand. 
En gij hebt u in uwe verwachting niet bedrogen?




gaffro. 
Nu, hoor dan het eenige geheim dat ik niet met u deelde... de misdaad, waarmede ik Werner beschuldigde wilde ik zelve begaan... ik heb hem onschuldig gemoord.




luitprand. 
Onschuldig?




gaffro. 
Zijt gij dwaas genoeg te veronderstellen, dat ik den schender van Siegfrieds eer zou straffen? Neen, waren zij wezenlijk schuldig geweest, dan had ik ook de getuige zijner schande gespaard: mijn haat jegens hem en mij-
{==7==} {>>pagina-aanduiding<<}
ne liefde voor haar is u bekend: ik kende haar vroeger dan hij; haar vader, met wien ik meenige moeijelijke onderneming bestond, hield veel van mij; Siegfried kwam tusschen beide....




luitprand. 
En nam ze u voor den neus weg.




gaffro. 
Dit is nog alles niet. In een' grensstrijd stiet zijn vader den mijnen van het paard. Ik was toenmaals een knaap van dertien jaaren.... Mijn vader had een' geweldigen stoot ontvangen, zijne laatste woorden tot mij waren: ‘Mijn zegen over u, zo gij mij wreekt.’ Ik doopte drie vingers in zijn warm nedervloeijend bloed, hefte ze naar den hemel, en zwoer hem wraak, hij glimlachte en stierf. Mijn' eed wil ik houden als een man.




luitprand. 
Maar waarom de gravin niet aan den ridder Werner tot gezelschap medegegeven?




gaffro. 
Wat zou haar dood mij baaten, indien zij onschuldig sterft. Een laage schelm kan zijn' wraakdorst aan een vrouwenmoord verkoelen; een manlijk hart veracht zulk eene laffe wraak. Zoude ik daarom zo lang vrindschap voor Siegfried gehuigcheld?... daarom zo veel moeite aangewend hebben, om zijn vertrouwen te winnen? Neen, haar be zitten kan ik niet; ik wil haar vernietigen... haar deugd, haar eer verwoesten... haar onschuld bij Siegfried verdacht maken... tot eene gemeene zondares wil ik haar vernederen, en... als zodanig moge Siegfried haar behouden hebben.



{==8==} {>>pagina-aanduiding<<}



luitprand. 
Maar Irmergard schijnt niet tot die vrouwen te behooren, die, in verwachting van den priesterlijken aflaat, een weinigje zonde vooruit op rekening nemen. Uwe ontwerpen verijdelden?




gaffro. 
Te leur gesteld door haare standvastigheid, door geveinsde grootmoedigheid niets kunnende verwinnen, was ik mij zelven geen meester meer. Met het onwrikbaar besluit, haare onder mijn hartstogt te doen bezwijken, begeef ik mij, in het holst van den nacht, na haar slaapvertrek: in aandacht verzonken, met het hoofd op de hand leunende, zat zij daar, in nachtgewaad gekleed. Bij den eersten aanblik herinnerde ik mij de engelen, zo als mijn biechtvader mij die weleer beschreven had; eene onverwachte aandoening dreef mij te rug; de naam van Siegfried boezemde zij in volle aandacht uit, en mijn moed ontwaakte.... Hier ware wederstand vrugteloos geweest... Werner kwam om haar te ontzetten, geen uitvlugt bleef mij over: schuldig stond ik voor beider oogen... mijne standvastigheid sprak mij vrij; ik drong Werner den dolk in het hart en riep u allen tot getuige. Irmengard bezweek: door u liet ik haar aan het tooneel ontvoeren, waarop men mij als Siegfrieds wreeker beschouwde.




luitprand. 
Waarlijk, aan dezen trek herken ik mijn' meester; maar niet te min verheugt het mij zo niet geheel: het komt mij voor als of het geweten daar iets tegen in te brengen heeft; doch bij een' ridder is dat wat anders, die heeft bij de gees-
{==9==} {>>pagina-aanduiding<<}
telijkheid een schreefje vooruit: en wordt zijne zonde zwaarder dan zijne schatkist, dan gaat hij naar het heilige land, slaat eenige ongelovigen dood, en terstond is de rekening weder effen: een onadelijk zondaar komt er zo gemakkelijk niet af.




gaffro. 
Zonde? wat is dat woord, dan een ijdele weêrklank? magt en sterke gelden alleen voor deze waereld; het overige is kinderspel. De natuur gaf den mensch het recht om te heerschen: slechts hij alleen die zich lafhartig bukt is slaaf... de man van moed geeft nooit eene onderneming op; en indien ook alles mislukte, is het dan niet beter, onder de puinhopen van zijn geluk verplet te worden, dan zich op dezelven dood te jammeren?




luitprand. 
Daar geef ik u volkomen gelijk in; maar niet te min, schoon het mij aan geen moed ontbreekt, wil ik in alle gevallen maar, als slaaf, blindelings uwe bevelen uitvoeren, en de schuld (zonde wil ik nu niet zeggen) maar voor uwe ridderlijke verantwoording laten. Maar hoe nu verder met de gravin? veel tijd zal u niet overschieten.




gaffro. 
Nog eene proef zal ik waagen, en zo ook die mislukt dan zij hij zelf haar moordenaar, zijne lippen zal ik het bevel om haar te dooden ontrukken... daar hij in de armen van eene getrouwe gade meent te zinken, toone ik hem de overspeelster... het gevoel zijner schande knaage onophoudelijk aan zijn hart: en wanneer de tijd dit gevoel verstompt, dan leere hij zijne dwaaling kennen... dan vervolge hem de herinnering aan eene schuldeloos gemoorde echt-
{==10==} {>>pagina-aanduiding<<}
genoote, dat hij dag noch nacht rust vinde... de te leur gestelde liefde schildere hem zijne bloedige gade... haar beeld vervolge hem, tot wanhoop en wroeging hem bij haar in het graf storten!




luitprand. 
Gij schildert waarlijk stout: in de daad gij kunt meer... dan jonge lijsters de oogen uitsteken.




gaffro. 
Stil, men komt.




Vierde tooneel.

de voorigen, ulrik.


ulrik. 
Mijn heer!




gaffro. 
Wat brengt gij?




ulrik. 
In de verte ontdekten wij eenige mannen te paard: toen zij nader kwamen zagen wij dat het graaf Siegfried met zijn gevolg was.




gaffro. 
Graaf Siegfried?




ulrik. 
En zo ik mij niet bedrieg... blaast men daar den hoorn reeds.



{==11==} {>>pagina-aanduiding<<}



gaffro. 
Laat de valbrug neder. - Ik vlieg om Siegfried te ontvangen.




Vijfde tooneel.

gaffro, luitprand.


luitprand. 
Een lelijke streep door de rekening: dat kon slegt aflopen.




gaffro. 
Hoe? ik hoop niet dat gij lafhartig genoeg zijt voor Siegfrieds tegenwoordigheid te vrezen? Mannen moed groeit met het gevaar. Ga, begeef u bij de knechten, zorg dat men de terug komenden van niets onderricht; vooral moet gij een waakzaam oog op Rudolf houden.




Zesde tooneel.

graaf siegfried, gaffro, gevolg.


siegfried. 
Vrolijk, vrolijk, mijne vrienden! hier zullen wij vergeten dat het krijgsgeluk ons tegen was.

{==12==} {>>pagina-aanduiding<<}

Gaffro drukt hem de hand. 
Wees hartlijk gegroet, mijn vrind!




gaffro. 
Hartlijk welkom, edele ridder!




siegfried. 
Waar is mijne geliefde Irmengard? het verlangen haar weder te zien, liet mij niet toe op mijne terugreize uitterusten; en zij is de eerste niet die ik ontmoet!




gaffro, 
geveinsd. 
Gave God dat gij hier zo veele vreugde mogt vinden, als uwe wederkomst mij verschaft!




siegfried. 
U? en u alleen? wat wil dit treurig gelaat? Gaffro! waar is mijne gade? Breek af dit pijnlijk zwijgen.. wat is er van mijne gade?




gaffro. 
Ach graaf! mogt gij het treurig bericht, dat ik u geven moet, uit mijne gelaatstrekken lezen, dan zou ieder woord dat ik u zeggen moet mij niet op nieuw het hart verscheuren!




siegfried. 
Is zij dood?




gaffro. 
Zij leeft.




siegfried. 
Dus ziek... of geroofd?




gaffro. 
Noch het een, noch het ander.




siegfried. 
Nu, dan kan immers uw tijding zo vreeslijk niet zijn.

{==13==} {>>pagina-aanduiding<<}
Dreigt men mijne goederen te overheeren, mijne vesten te verbranden, mijn burgt te verwoesten: het zij zo, wij hebben nog armen en zwaarden, zo lang zij de mijne is, kan niets mij verschrikken... al had ik ook een koningrijk te verliezen... wat is een koningrijk bij het bezit van eene beminde gade.




gaffro. 
Hoe benijdenswaardig zou uw lot zijn, indien een waardig voorwerp u deze aandoening verwekte... uwe gade...




siegfried. 
Spreek! spreek!




gaffro. 
Gij zult haar niet meer de uwe willen noemen... zij heeft uw' naam geschandvlekt; in uw afzijn droeg zij een ander de liefde op, die zij u alleen verschuldigd was.




siegfried. 
Heilige God!... Gaffro! gij... gij lastert!




gaffro. 
Ik ben u vasal en ridder.




siegfried. 
Irmengard mij ongetrouw! Neen alles kan veranderen, de zon kan ons den nacht en de maan den dag brengen; maar Irmengards deugd is onveranderlijk... zij eene overspeelster! Spreek, wie was haar verleider?




gaffro. 
Ridder Werner van Rudesheim.




siegfried. 
Haar neef?... Nu, hij is immers in ketenen? voor het minst zal de moordenaar mijner rust mijne wraak gevoelen!... uw leven voor het zijne zo hij mij ontkomt.



{==14==} {>>pagina-aanduiding<<}



gaffro. 
De arm der vergelding heeft hem reeds getroffen, ik verraschte hem in haar slaapvertrek; ik rukte den booswicht uit haare armen en zond hem ter helle.




siegfried. 
Uit haare armen?... Rechtvaardige hemel!... Neen Gaffro! neen, het is niet mogelijk!... gij hebt mij eene onwaarheid verhaald... ô beken het maar, ik wil het u gaarne vergeven.




gaffro. 
Bij mijn ridder eer! ik sprak waarheid.




siegfried. 
ô welk een slegten dienst heb gij mij bewezen, dat gij den booswicht deedt omkomen: zijn bloed had ten minsten mijn brandende koortsdorst kunnen verkoelen... alle mijne goederen wilde ik geven, zo ik hem in het leven terug kon koopen!... Irmengard! Irmengard!... God! God! in welk een' afgrond verlies ik mij zelven!




gaffro. 
Hoe eerbiedig ik uwe smart.




siegfried. 
Maar neen, nog kan ik 't niet geloven... onze zintuigen kunnen ons bedriegen.... Irmengard eene overspeelster! (hij lacht) In welk een' zonderlingen dtoom heb ik daar gelegen! welk eene helsche betovering schilderde mij dit verschrikkelijk schouwspel!.... Irmengard eene overspeelster!... Neen neen, engelen zondigen niet!.... Neen, bij God! zij kon niet vallen!




gaffro. 
Gevreesd is uw toestand, roep uwe reden te hulp.



{==15==} {>>pagina-aanduiding<<}



siegfried. 
Het is dan waar? Gaffro! het is dan waar?.... En waarom voert gij haar niet voor mijne oogen? waarom verbergt gij haar voor mijne woede? waarom bespaart gij haar het verwijt van mijn aanblik?




gaffro. 
In dezen toestand haar voor uwe oogen brengen? wacht tot dat uwe eerste drift bekoeld zij: gij mogt anders eene bloedschuld op uwe ziel laaden.... De gravin is zwanger.




siegfried. 
Ha! ook nog deze schande! (strak voor zich heen ziende) Gaffro! zorg dat zij mij nimmer weder onder de oogen komt.




gaffro. 
Hoe moet ik dit verstaan?




siegfried. 
Hebt gij nog eene verklaring nodig? De wet spreekt immers het doodvonnis tegen de echtbreeksters uit?.... Waar de wet doemt, zal daar de beledigde echtgenoot verschonen?




gaffro. 
De last is zwaar voor mijn hart... maar ik gehoorzaam.




siegfried. 
Sterven moet zij: eene vrouw zonder deugd heeft geene waerde voor de menschheid; kunt gij haar echter het schrikkelijke van het sterfuur verzachten, verworg haar in den slaap.... zo zij slechts met den hemel verzoene: op haar ziel wil ik mij niet wreeken.


Gaffro vertrekt.



{==16==} {>>pagina-aanduiding<<}

Zevende tooneel.



siegfried. 
Ja, zij sterve! haar bloed alleen kan de schande uitwisschen, waar mede zij mijn hoofd bedekt... maar mijn zoon, het onderpand der liefde, die zij mij weleer heeft toegedraagen: moet ik niet alles haaten wat mij daaraan herinnert? Indien hij mijn zoon is zou hij het leven vloeken, dat hij aan eene overspeelster verschuldigd was... wat is het leven zonder eer!.... Is dit dan de vreugde die ik mij bij het wederzien beloofde? is dit dan vrouwelijke deugd?.... Irmengard eene overspeelster? Heilige God! verlaat mij niet!


Einde van het eerste bedrijf.




{==17==} {>>pagina-aanduiding<<}

Tweede bedrijf.

Het tooneel verbeeldt eene gevangenis.

Eerste tooneel.

irmengard, het kind.


Het vertrek wordt door eene lamp flaauw verlicht; op een bos stroo ligt het kind te slaapen; Irmengard is, met moederlijke tederheid aan zijne zijde geknield.


irmengard. 
Sluimer zacht, onschuldig kind! dat uwe ongelukkige moeder slechts het genoegen smaake, u te zien rusten, wanneer de rust haar ontvliedt. - Goeddoende Natuur! ontneem mij vrij den slaap en schenk hem aan dezen ongelukkigen. ô Dat ik hem slechts niet ongelukkig zag! Bij alle rampen die ik onderga, troost mij een schuldeloos geweten; maar wat kan een onschuldig kind het onheil tegen stellen, wanneer het geknars der grendels zijne rust verstoord heeft; hem geen andere troost, dan de traanen zijner moeder, wier laatste hoop hij is, overbleef... die geen groo-
{==18==} {>>pagina-aanduiding<<}
ter smart ondervindt, dan hem elendig te zien? Siegfried! Siegfried! kost gij den elendigen toestand van uwe gade, van uw kind zien: kon uw oog tot in dit akelig verblijf dringen, waarin ik hulpeloos kwijne... waarin men mij voor eene misdaad pijnigt, die ik niet beging... kon mijn jammeren u uit het krijgsgewoel terug roepen... van daar terug roepen, waar de dood en verschrikking rondsom uw zweeven, en ligt heden!... Heilige God! welk eene verschrikkelijke gedachte rijst daar in mij op... Siegfried, mijn echtgenoot! heeft de noodlottige slag u reeds getroffen!... heeft mijne borst u niet ten schild kunnen strekken?.... Heilige God! zo hij niet meer is, wat zal er dan van dit knaapje worden! - Gij zoudt geen vader meer hebben? gij zoudt niet eenmaal het bloed uwer moeder wreeken? - Gij glimlacht, lieve slaaper! - ô Wist gij hoe deze glimlach uwe ongelukkige moeder vertroost! Ja, ja, er is eene Voorzienigheid, die ons lijden ziet; dit onschuldig gelaat zal geen vreugde huigchelen, als alle hoop reeds verloren is. Op u, Vader der onschuld! beschermer der onderdrukten! op u verlaat ik mij! gij zult het kind den vader niet laten ontnemen, wanneer de moeder niets voor hem doen kan: gij waakt over ons, de ondeugd zal niet altijd zegevieren... zacht, hij ontwaakt! ô waarom kunt gij niet altijd sluimeren?




het kind, 
sluimerende. 
Moeder!




irmengard, 
hem in haare armen nemende. 
Hier ben ik, mijn kind!




het kind, 
nog niet ontwaakt. 
Moeder, waar zijt gij?... zij willen mij kwaad....



{==19==} {>>pagina-aanduiding<<}



irmengard 
Wees gerust, mijn kind! gij zijt bij uwe moeder. God! zo hebben die beulen hem verschrikt, dat hij in de armen van zijne eigen moeder siddert.




het kind. 
ô Zijt gij het, lieve moeder? dat verheugt mij: ik dacht dat die man met zijn roode knevels mij kwam wakker maken.




irmengard. 
Wilt gij niet nog een weinig slaapen, lieve jonge?




het kind. 
Neen, lieve moeder! ik wil in het geheel niet meer slaapen.




irmengard. 
De slaap is u zo goed.




het kind. 
Ja, maar als ik slaap kan ik moeder niet zien: en ik zie haar zo gaarne.




irmengard. 
ô Mijn kind!




het kind. 
ô, Lieve moeder! daar komen zij weder! ik zal mij aan u vast houden.





{==20==} {>>pagina-aanduiding<<}

Tweede tooneel.

de voorigen, gaffro.


irmengard. 
Gaffro! rechtvaardige hemel! moet, midden in mijne elende, mij nog het gezicht van dit gedrocht kwellen!...




gaffro. 
Vergeef mij, gravin! dat ik u stoore, mijn hart liet zich niet langer overschreeuwen... eene laatste pooging tot uw behoud....




irmengard. 
Tot mijn behoud? ô Daaraan herken ik Gaffro: zie slechts rondsom u, booswicht! wilt gij den schuldbrief nog grooter maken?




gaffro. 
Ik gevoel uw verwijt... ik verdien het: doch sedert ik u ken, ben ik mij zelven geen meester meer; razernij woedt in mijne hersenen, en de hel brandt in mijn' boezem... ik ruste niet voor dat gij mijne wenschen bevredigt.




irmengard. 
Uwe wenschen? onmensch!... De onschuld zou het verlangen van een' booswicht bevredigen!




gaffro. 
Ben ik een booswicht, zo wijt het aan de natuur, die u zo veel bevalligheden schonk. Eer Siegfried uw gemaal was, beminde ik u, u te bezitten was de eenige vreugd die

{==21==} {>>pagina-aanduiding<<}
mijn hart zich toewenschte: als uw gemaal had ik geen andere begeerte gekend, dan u gelukkig te maken; dit alles werd mij door Siegfried ontnomen... van dien tijd af heeft mijne ziel geen oogenblik rust gesmaakt: ik heb getracht mij zelven te beheerschen; doch iederen tegenstand gaf nieuw voedzel aan den gloed die in mijnen boezem woelt. Siegfried zag ik gelukkig... zijn geluk vernietigde het mijne.... Gij noemt mij een booswicht... wat zoude ik zijn, indien Siegfrieds lot het mijne? wat zoude hij zijn indien Gaffro's lot het zijne was?




irmengard. 
Durft de ondeugd zich met de deugd vergelijken?




gaffro. 
Lieg den man, die alle zijne wenschen bevredigt, niet tot een' God: indien hij ook te leur gesteld wierd, zou hij ook, even als alle anderen, dwalen. Alle stervelingen zijn zo groot in het lijden niet als Irmengard; zij, die in haare gelukkige dagen de zachtaartigste, de beminlijkste aller vrouwen was... werd in haar tegenspoed een engel... een engel wier bezit mij tot een deugdzaam sterveling, wier verlies mij tot een booswicht maken kan.




irmengard. 
Hoe kunstig weet zich de boosheid te vermommen! Was het u niet genoeg, toen mijne deugd uwe heillooze oogmerken te leur stelde, mij uwe laaghartige wraak te doen gevoelen? Moet gij mij, bij alles wat gij mij deedt lijden, uw haatlijk gezicht nog doen verdragen? Heeft de slang al zijn gif nog niet uitgespogen? Moordenaar mijner rust!... die reeds door een bloedig getuige voor 's Hemels rechterstoel verwacht wordt... gij, schandvlek der menschheid! wie

{==22==} {>>pagina-aanduiding<<}
dorst ooit zo onbeschaamd als gij de slagtoffers zijner wandaaden onder de oogen treden?




gaffro. 
Deze taal zou mij beschaamd terug doen treden, indien het oogmerk dat mij hier heenen voerde niet goed, niet edel was: gaarne wil ik mijne schuld bekennen; wat ik u deed lijden, kan bijna door geen geheelen gelukkigen leeftijd opgewogen worden. Hoe gaarne had ik u gespaard; maar uw tegenstand bragt mij tot het uiterst... de keus was wreed... verschrikkelijk wreed! u had ik mijn leven ten offer kunnen brengen; maar Siegfrieds lot nog benijdenswaardiger te maken.... Ha! hier was het of een helsche furie in mijn borst ontstond: Werner te moorden koste mij niets; uwe elende sloeg mijn hart met schrik: wanhoop en woede ondersteunden de te leurgestelde liefde, ik deed u mijne wraak gevoelen, om dat ik aan het genoegen, u eens gelukkig te maken, niet wiide wanhoopen. Twee jaaren heb ik mij aan uw gezicht onttrokken, en schoon ik in geen kerker smachte, leed ik niet minder dan gij.




irmengard, 
ziet hem met een' hoonenden glimplach aan. 




gaffro. 
Zo zeker is het, dat hij, die standvastig blijft, eens op een gelukkigen uitslag hoopen mag. Het droevig verschiet is opgehelderd, blijder dagen lachen mijn verlangen te gemoet: en daar Siegfried zijn Irmengard ongetrouw werd, durft Gaffro zich het genoegen voorstellen, Irmengard te wreeken.




irmengard, 
verwilderd. 
Siegfried!... mijn gemaal!



{==23==} {>>pagina-aanduiding<<}



het kind. 
Weent gij? moeder lief! (Irmengard troost hem door stomme gebaarden.




gafpro. 
In Italien trachtte de graas zich voor uw verlies schadeloos te stellen. Hoe weinig moet hij de waarde van zijn geluk gevoelen: daar een ander voorwerp uw beeld uit zijne ziel kon wisschen.




irmengard. 
Gaffro!... Laster niet.




gaffro. 
Hoe verheugd was hij, den band verscheurd te zien, die u met hem veréénigde.... Hoe verheugde het hem bij zijne terugkomst Irmengard niet te vinden.




irmengard. 
Hij is hier? mijn gemaal, mijn verlosser is hier? Ik dank u, ô God!.... Kom hier, mijn kind! kom in de armen uwer moeder: onze elende zal haast een einde nemen.




gaffro. 
Deze vervoering kenschetst u edel hart. ô Waarom heeft zulk eene gade geen waardiger gemaal!




irmengard. 
Gaffro! gij hebt mij verschrikkelijk beledigd; maar, bij God! ik vergeef het u van harte, zo gij mij uit deze verschrikkelijke onzekerheid redt. Waar is mijn gemaal?




gaffro, 
Thans nog hier.




irmengard. 
Hier? en hij bemint mij nog?.... Gaffro! spreek slechts ééns waarheid... ééns slechts, en laster mij daarna

{==24==} {>>pagina-aanduiding<<}
tot de onwaardigste aller vrouwen; zeg mij slechts ééns dat mijn gemaal mij nog bemint.




gaffro. 
Gij beveelt mij waarheid te spreken; en wilt mij tevens eene onwaarheid afpersen. Valt het u dan zo moeijelijk, de ontrouw van Siegfried te geloven? gij hadt die reeds moeten vrezen, toen hij de schoone Griselde om uwen wille verstiet. Is u het noodlot van dat schuldloos offer onbekend? Het verdriet stortte haar in het graf; maar de getuige haarer schande heeft het recht behouden, Siegfried vader te noemen.




irmengard. 
Gaffro! Gaffro! bedenk dat er een almagtig Beschermer over de onderdrukten waakt! Is het lot, dat gij mij deedt ondergaan, niet verschrikkelijk genoeg? Mogelijk deed de dwaling, waarin uwe helsche list mijn gemaal voerde, hem zijn schuldelooze gade vervloeken... ô laat mij, in het midden mijner elende, voor het minst den troost, hem onveranderlijk te beminnen.




gaffro, 
met vuur. 
Gij zoudt dan, indien hij zijn trouw verbroken had?...




irmengard. 
Ha! verachtelijk booswicht! gij waant reeds te zegepralen... in uwe oogen lees ik de verzekering, dat mijn gemaal onschuldig is... in dit elendig verblijf, van alle vreugde des levens verwijderd, verhest mijn hart mij verre boven den booswicht, die mijne elende berokkende.... Ik heb u doorgrond: voor alle uwe misdaaden kocht gij niets, dan de spijt, uwe ontwerpen mislukt te zien. Ik triumfeer over u, mij blijft de hoop over... wat zeg ik!

{==25==} {>>pagina-aanduiding<<}
gij hebt mij niets kunnen ontnemen... ik heb alles behouden... mijn gemaal is onschuldig!




gaffro. 
Wel nu, alle hoop is mij benomen, gij overtuigt mij daarvan: daar gij mij verpligt den wreeden last, dien uw gemaal mij gaf, en dien ik niet aannam uittevoeren, dan om u te redden.




irmengard. 
Een' last van mijn gemaal? in uwe handen?... ô Spoedig, laat mij niet om den laatsten druppel vergif bidden!... Stapel al uwe misdaaden op een, en beproef of gij er mij onder kunt verpletten.




gaffro. 
Wel nu, uw gemaal....




irmengard. 
Stil, stil! ik lees in uw gelaat een' nieuwen loogen. Breng mij bij mijn gemaal, uit zijn' mond wil ik mijn lot vernemen.




gaffro. 
Zeker had hij mij dien last niet opgedragen, indien hij niet vreesde dat dit bekoorlijk gelaat hem eene vrijspraak zoude afperschen, daar hij, om zijn eigen mislagen te bedekken, doemen wilde; mij droeg hij den last op u, voor altijd, van hem te verwijderen.




irmengard. 
Heilige God!




gaffro. 
Gevoelt gij nu de waarde van uw' triumf?




irmengard. 
Onmensch, verlaat mij!



{==26==} {>>pagina-aanduiding<<}



gafero. 
Ik eerbiedig de smart, die u onrechtvaardig maakt, ik weet wat te leur gestelde liefde ons doet lijden; uw lot is gelijk aan het mijne: wie is beter in staat u te wreeken, dan ik?




irmengard, 
met den glimlach der wanhoop. 
Gij wilt mij wreeken!




gaffro. 
Bij God! ik wil u wreeken!




irmengard. 
Geef mij uwe hand... gij siddert niet: zo verre kan het den mensch in het kwaad niet brengen, dat hij God tot getuige eener loogen zoude inroepen, zonder te sidderen. Nu, zweer mij bij den Almagtigen dat gij mij ééne bede niet zult weigeren.




gaffro. 
Wat gij ook van mij moogt vorderen... zo uwe liefde slechts de prijs zij....




irmengard, 
woest. 
Gaffro, zweer mij!




gaffro. 
Ik zweer u!




irmengard. 
Gij weet wel, Gaffro! dat eene vrouw haare deugd, het edelst waar over zij beschikken kan, tot geen' nietswaardigen prijs veil geeft; bloed vorder ik van schuldloos bloed, dat gij onteeren wilt.
Zij rukt den dolk uit den gordel van Gaffro. 
Druk dezen dolk in mijn' boezem en werp hem, rokende van mijn bloed, voor de voeten van mijn' gemaal.



{==27==} {>>pagina-aanduiding<<}



gaffro, 
terug deinzende. 
Uitzinnige!




irmengard. 
Siddert nu de man van moed?... of vreest hij de straf? wat raakt het den verdoemden of hij een getuige meer voor den rechterstoel zendt, dien hij toch nimmer ontwijken kan!




het kind. 
Stil, lieve moeder! hij zou u kwaad doen.


(Irmengard sluit het kind angstig in haare armen.)


gaffro. 
Razende! gij zult uwen wensch vervuld zien. Sterven zult gij; maar niet door mijne handen: vrolijk zoudt gij van hier gaan, indien uw bloed op mijn hoofd kwam; neen, Siegfried, de aangebedene Siegfried, zij uw moordenaar! langer wil ik zijn bevel niet wederstreven. Gij zult Gaffro leeren kennen.




irmengard, 
met opgekropte smart. 
Ik, ô ik ken u!


Zij zinkt magteloos neder.


gaffro. 
Gij siddert... gij verbleekt, de krachten begeven u!... dit genoegen smaak ik nog! mijne wraak is niet geheel onvoldaan! wacht uw vonnis.





{==28==} {>>pagina-aanduiding<<}

Derde tooneel.

irmengard, het kind.


het kind. 
Wees gerust, lieve moeder! hij is weg.




irmengard. 
Kind, kind! waarheen... geen hulp... geen redding! Rechtvaardige hemel! is het lot der stervelingen in uwe handen? bestiert gij de oneindige keten, die den tijd aan de eeuwigheid verbindt, en durven dus uwe schepselen handelen? - Vergeving! ik wil niet morren, ik wil niet klagen; het graf eindigt ons bestaan niet: gij zijt rechtvaardig!... ô Mijn echtgenoot! heeft den booswicht u doen geloven dat ik mijne pligten schond, zo als hij mij van u wilde doen geloven? stelt gij zo weinig vertrouwen op mijn hart? Maar, indien hij eens waarheid gesproken had... indien dit kind eens geen vader meer had... hij is immers ook vader van Griseldes kind:... wie de banden der natuur verbreekt zal zich ook aan geen priesterzegen stooren. - Ja ik heb alles verloren! God! ontferm u over de verlatene vrouw!.... welk een straal van hoop rijst daar in mij op!... Neen, mijn gemaal is niet schuldig; jeugdige ligtzinnigheid bewijst geen bedorven hart.... Neen, zij hebben hem bedrogen: zijn hart behoort mij nog.





{==29==} {>>pagina-aanduiding<<}

Vierde tooneel.

de voorigen, gaffro, luitprand.


gaffro, 
tegen Luitprand. 
Gij zult de bevelen van uwen meester uitvoeren!




luitprand. 
Dat verstaat zich van zelve. - Kom, genadige vrouw!




irmengard. 
Waarheen wilt gij mij voeren?




luitprand. 
Mijn last is, niets voor den tijd te zeggen; maar daar staat de ridder Gaffro, wat die doen kan weet ik niet.




gaffro. 
Nog eens, bedenk dat uw lot in mijne handen staat.




irmengard. 
In uwe handen? wat mijn lot ook zijn moge, u aantezien is het verschrikkelijkste wat ik ken. Kom, mijn kind! is de vrouw verstoten, de Voorzienigheid zal de moeder niet verlaten.




gaffro. 
Voord met haar!





{==30==} {>>pagina-aanduiding<<}

Vijfde tooneel.



gaffro. 
Nu, nu is de geschiedenis ten einde, nu is er geen herroepen meer aan. - Zal ik geruster slaapen na deze daad?.... Mijn geweten zal mij als een spook op alle wegen volgen... pah! wat is het geweten? een ledig woord dat ons verschrikt. Ik vertrede een mierenhoop en het geweten zwijgt: en is de mier niet zo goed Gods schepsel als de mensch? - Ha! gindsche zwevende gedaante!....
Hij deinst bevend terug en lacht daarna verschrikkelijk. 
Ha! ha! ha! mijn eigen schaduw! Heeft mijn moed mij dan verlaten, dat ik voor een niets siddere?.... Maar zo Luitprand een verrader wierd?
Nadenkende. 
Hier was ik immers reeds voor: de dooden kunnen immers niet tegen ons getuigen!


Einde van het tweede bedrijf.




{==31==} {>>pagina-aanduiding<<}

Derde bedrijf.

Het tooneel verbeeldt een aangenaam eikendal, op de eene zijde ziet men het gedeelte van eene rots; aan de andere zijde een' grafheuvel; meer achterwaard ziet men tusschen de boomen een kluis. De maan schijnt.

Eerste tooneel.

irmengard, het kind, luitprand.


het kind. 
Lieve moeder! ik kan niet meer voord.




irmengard. 
God! - Kan mijne smart u geen medelijden verwekken, verschoon voor het minst dit kind!




luitprand. 
Verschoning strijdt met mijn pligt, en mijn' pligt legt mij altijd het naaste aan het hart.




irmengard. 
In naam der menschlijkheid!



{==32==} {>>pagina-aanduiding<<}



luitprand. 
De mensch is geboren om te lijden; troost u, edele vrouw! hoe meer gij hier te dragen hebt, hoe zachter gij in den hemel zult zitten. - Kom voord!




irmengard. 
Kom, ik zal u op mijne armen nemen, schuldloos schepsel! gij zult niet meer dan uwe moeder lijden.
Zij poogt het kind optenemen; doch zinkt magteloos neder. 
Goede God! ondersteun mij!




luitprand. 
Gij kunt hem niet dragen, edele vrouw! hij is reeds te groot.




irmengard. 
Sleep mij waarheen gij wilt, mijn kind zult gij niet martelen: al doorboordet gij mij ook het hart: ik houde hem in mijne armen geklemd.




luitprand. 
Nu, draag dan wat gij dragen kunt. - Trouwens deze plaats is stil genoeg, ik zal eens rond zien. - Ja hier zal niemand ons stooren. Kom beveel uwe ziel den hemel.




irmengard. 
Hoe! gij wilt mij vermoorden?




luitprand. 
Kniel neder, en bid.




irmengard. 
Mijn gebed kan mij niet met God verzoenen, mijn hart moet het doen.... mijn geweten verwijt mij geene misdaad: gij kunt mij in het verborgene moorden; maar Eén is er boven ons die alles ziet.



{==33==} {>>pagina-aanduiding<<}



luitprand. 
Ik breng slechts de bevelen die men mij gegeven heeft ten uitvoer.




irmengard. 
Wie gaf u dit bevel?.... Doch stil! stil! ik wil den naam van mijn' moordenaar niet weten, op dat ik zonder haat sterven kan.... Siegfried! Siegfried!




luitprand. 
Geef mij uw kind!




irmengard, 
haar kind omhelzende. 
Kind der liefde en der elende!... God! ik sterf een' tien dubbelen dood!


Zij drukt het kind herhaalde reizen aan haare borst.


het kind. 
ô Lieve moeder! laat mij bij u blijven.




irmengard. 
Mijn zoon! mijn zoon!... God! hoe elendig is de moeder, die haar kind niet kan beschermen!




luitprand, 
ter zijde. 
Bij mijne arme ziel! ik begin te gevoelen dat ik een hart heb. (zich herstellende) Nu, edele vrouw! schep moed! weenen kan niet baten: gij hebt nog eene zwaare proef doortestaan.... Geef mij uw kind!




irmengard. 
Mijn kind in uwe handen... doch uw hart schijnt bewogen: gij zijt niet geheel van de menschheid vervreemd. Breng dit kind aan zijn' vader... Ween niet, mijn kind! uw smart zal haast een einde nemen: hoe uw vader ook over mij moge denken, zijn eigen bloed zal hij niet verstoten:

{==34==} {>>pagina-aanduiding<<}
de stem der natuur zal tot zijn hart spreken, luider dan de stem des lasters.
Nogmaals in de hevigste aandoening haar' zoon aan haar hart drukkende, en hem vervolgens aan Luitprand gevende. 
Daar! breng hem aan zijn' vader: onder deze voorwaarde vergeef ik u mijnen dood.




het kind. 
Moeder! (de traanen verstikken zijne stem.)




irmengard. 
Nu, wat aarzelt gij? moet ik dan duizend dooden sterven? ontruk mij aan mijne elende: stoot mij den dolk in het hart!




luitprand. 
Wat houdt mij dan terug? wat maakt mij zo lafhartig, ik moet immers slechts het bevel uitvoeren.


Hij trekt den dolk, en wil het kind doorsteken.


irmengard, 
hem in de armen vallende. 
Hoe! monster! dit schuldeloos kind wilt gij vermoorden! vreest gij niet dat de aarde zich onder uwe voeten openen zal? Dood mij langzaam, martel mij zo lang er leven in mij is; verschoon alleen dit arm schepsel!




luitprand, 
wil zich van haar losrukken. 




irmengard. 
God! God! ondersteun mij! verlaat de moeder niet!... Mijn kind! mijn kind! - Booswicht! gij zult niet zegepraalen.... De natuur is sterker dan uw' arm!... Mijn kind!




het kind. 
Moeder! lieve moeder!



{==35==} {>>pagina-aanduiding<<}

Irmengard ontrukt, na een wijl geworsteld te hebben, het kind aan Luitprand, en knielt dankend neder.


irmengard. 
God! ik dank u! ik dank u! (zij zijgt magteloos neder.)




het kind, 
zich aan haar vast houdende. 
Moeder! moeder!




luitprand. 
Dit oogenblik zou ik kunnen waarnemen....


Hij gaat op hen toe, ziet de moeder het kind liefkozen en blijft ontroerd staan.


irmengard. 
Mijn kind! gij zijt nog in mijne armen! nog kon ik u beschermen! - ô Weldadige God! de onschuld, door u beschermd, is altijd sterker dan de boosheid!




luitprand. 
Hier!...
Hij treedt nogmaals toe om haar het kind te ontweldigen, en werpt, op den wederstand van Irmengard, ontroerd, den dolk weg. 
Neen, neen ik ben geen duivel! hier kan ik niet moorden!... verberg u, edele vrouw! dat men nimmer uw verblijf ondekke: het kost ons alle het leven!




irmengard. 
God, en uw hart zullen u beloonen!




luitprand. 
ô Dat ik op vergeving konde hoopen! reeds gevoel ik het verschrikkelijke der misdaad... een pijnigend berouw...

{==36==} {>>pagina-aanduiding<<}
eene buitengewone foltering.... Heilige God! verstoot mij niet!




irmengard. 
Welk eene verschrikkelijke beweging vertoont zich in uw gelaat?




luitprand. 
Het is als of de aarde onder mijne voeten weg zinkt... mijn hart slaat hevig... het is als of de dood mij wenkt. Dank! hartelijk dank, edele vrouw! uwe deugd heeft mij den weg tot een beter leven aangewezen. Bid voor mij! uw gebed zal bij God invloed vinden. De eerste kapél die ik bereiken kan zal mijne laatste zuchten ontvangen... Bid, bid! voor mij!


Hij vertrekt wankelend.


Tweede tooneel.

irmengard, het kind.


irmengard. 
Gerechte hemel! wat het misdrijf zich ook onderwindt, de onschuld vindt altijd eene schuilplaats in het hart van uw schepsel. Welk eene ontzachverwekkende stilte heerscht in dit woud: en hoe schoon is niet de natuur, zelfs met den sluijer des nachts overtogen.... Hoe nieuw is dit alles... het genot dezer schoonheden benevelt mij bijna de

{==37==} {>>pagina-aanduiding<<}
zinnen. - Kon ik slechts mijn kind eenige verkwikking aanbieden!




het kind. 
Ach, lieve moeder! ik ben zo dorstig.




irmengard. 
Hemel! waar... waar... ik ben zo afgemat: het is als of mij iederen voetstap den dood te gemoet voert... wat raakt mij den dood, als ik mijn kind slechts verzorgd zie! - Stil, wat is dat?... Het is als het gemurmel van een' stroom. Weldadige hoop! gij, magtige steun der elendigen, verlaat mij niet! Wees gerust, mijn kind! gij zult niet van dorst versmachten. Op welk eene plaats werpt de maan daar zo vrindelijk haar schijnsel?... Eene rots... en vloeijend water... kom hier, mijn kind! kom hier: bij den weldadigen Vader der natuur geldt geen andere munt, dan de behoefte zijner schepselen!


Zij schept met haare hand het water uit eene der groeven, en laat het kind drinken.


het kind. 
Drink ook eens, lieve moeder!


Irmengard drukt het kind in haare armen en drinkt daarna.


irmengard. 
ô Hoe verkwikt mij dit... welk eene vorsten tafel biedt ons aangenamer drank aan!




het kind. 
Waar gaan wij nu heen? lieve moeder!




irmengard. 
Waar de Hemel ons geleidt. Kom, leg u onder deze

{==38==} {>>pagina-aanduiding<<}
boomen neder, ik zal u bewaken. Goede hemel! laat een verkwikkende sluimer mijn kind versterken!




Derde tooneel.

de voorigen, een kluizenaar.


de kluizenaar, 
uit zijne hut ten voorschijn tredende. 
Het uur der rust genaakt, het schuldeloos schepsel, door de Voorzienigheid aan mijne zorg betrouwd, sluimert reeds: laat ik de weldadige Magt, die mij hier eene veilige schuilplaats bood, voor zijne goedheid danken.


Hij knielt neder.


irmengard. 
Wat is dat? wat hoorde ik daar? zou ook hier de moeder voor haar kind te duchten hebben?




kluizenaar. 
Hoorde ik wel? werd de stilte van dit eenzaam woud niet door verzuchtinge afgebroken?... Wat zie ik? eene vrouw?




irmengard. 
Goede Voorzienigheid, verlaat mij niet!




kluizenaar. 
Wat doet gij hier?




irmengard. 
Wie gij ook zijn moegt, verschoon eene ongelukkige

{==39==} {>>pagina-aanduiding<<}
moeder, die het leven bemint om dezen ongelukkigen te beschermen!




kluizenaar. 
Hoe? een kind? Wees gerust, ongelukkige! u zal geen leed geschieden. Wat voerde u hier?




irmengard. 
Verschoon mijn argwaan!... Neen, dit is niet de toon der huigchelarij... en dit gelaat.... Eerbiedwaardig grijsaart! zijt gij bewooner van dit woud?




kluizenaar. 
Ja, matig uwe vrees, mijne hut zal u en uw kind ter schuilplaats strekken.




irmengard. 
Edelmoedig sterveling! mijne dankbaarheid....




kluizenaar. 
Zwijg daar van, war ik bezit is het eigendom der ongelukkigen: wie daarvan nodig heeft deelt met mij.




irmengard. 
Goede grijsaart! hoe treft mij uw medelijden! ô Veroordeel mij niet!




kluizenaar. 
U veroordelen? ik zie slechts de ongelukkige, die mijn bijstand nodig heeft. Doch hoe kwaamt gij hier?




irmengard. 
Hier wilde men mij en mijn kind vermoorden, zo men mij zeide, op bevel van een' gemaal, die mij altijd teder beminde; of dit zo zij, of hoe hij over mij denkt, is mij onbewust: ô gewis heeft men hem bedrogen. Het gekerm der moeder roerde het hart van den moordenaar: de menschlijkheid zegevierde: en, bij het bewust zijn mij-
{==40==} {>>pagina-aanduiding<<}
ner onschuld, zond mij de Voorzienigheid u ten trooster.




kluizenaar. 
Uw gemaal is van adel?




irmengard. 
Ja.




kluizenaar. 
Nu, dan zal zijne liefde ook adelijke liefde geweest zijn: bij lieden van de groote waereld, geldt de trouw evenveel, als bij den landman het onkruid, zij staat hunne roozen in den weg.




irmengard. 
Neen mijn gemaal weet niet....




kluizenaar. 
Indien men hem bedrogen heeft, dan zal er ook een dag komen, die alle nevelen verdrijft. Blijf intusschen bij mij, mijne woning is van twee vertrekken voorzien, het eene zal ik u inruimen: het zal u aan niets ontbreken.




irmengard. 
God vergelde uwe goedheid!




kluizenaar. 
Dikwils beklaagde ik mij, hier niets voor mijne natuurgenoten te verrichten; gij verschaft mij hier gelegenheid toe: het noodlot deed mij de menschen ontvlieden; de lijdende deugd zal mij met mijn eigen hart verzoenen, en met het bewust zijn, eene goede daad, belangloos, verricht te hebben, zal ik vrolijk kunnen sterven. Kom in mijne woning; gij hebt rust en verkwikking nodig. Kom! neem uw kind op, ik zal u ondersteunen.



{==41==} {>>pagina-aanduiding<<}



irmengard. 
Siegfried! Siegfried! hoe edelmoedig behandelt men de gade, die gij zo gevoelloos van u afstoot!




de kluizenaar. 
Siegfried? uw gemaal heet Siegfried?




irmengard. 
Siegfried van Hohenwart.




kluizenaar. 
Heilige Voorzienigheid! hoe onbegrijpelijk zijn uwe wegen!




irmengard. 
Goede grijsaart! de naam van mijn' gemaal doet u schrikken... kent gij hem?




de kluizenaar. 
Verschoon mij, edele vrouw! het denkbeeld van uw noodlot... ik verbeelde mij uw' gemaal eens als groot, en edelmoedig te hebben hooren noemen. - Kom, goede moeder! in mijne hut zal uw kind beter rusten: laat ons hem binnen brengen.




irmengard. 
Kom, mijn zoon! de Voorzienigheid verlaat ons niet: Zij is de beschermster der ongelukkigen.




kluizenaar. 
Ja hun vader.... Goede God! laat ik nimmer vergeten dat ik hun broeder ben!


Einde van het derde Bedrijf.




{==42==} {>>pagina-aanduiding<<}

Vierde bedrijf.

Het tooneel verbeeldt eene slaapkamer van Siegfried, op de tafel staat eene nachtlamp en een kruisbeeld.

Eerste tooneel.



siegfried. 
Zal dit verschrikkelijk denkbeeld mij dan geen rust overlaten? Irmengard... zij, de zachtheid, de deugd zelve. - Ha! wat is vrouwelijke deugd? eene bloeijende roos, welker bladen door het geringste tochtje afvallen. - Zie, zie hoe minzaam zij den verrader toelacht... daar zinkt zij in zijne armen! - Mijn zwaard! mijn zwaard! dat ik den booswicht, voor haare oogen ontziele!... Dat zijn stroomend bloed... zie, zij zieltoogt reeds... daar geeft zij den laatsten snik.... ô Dat ik haar in het leven terug konde roepen! gaarne wilde ik haar alles, alles vergeven! Waarom staat het mij niet vrij, bloedige wraak aan den verwoester haarer deugd uitteoeffenen! welk een strelend genoegen heeft mij de voorbarige vrindschap van Gaffro ontroofd! zijn bloed, door mijne hand vergoten, had de vernielende vlam, die in mijn' boezem woelt, voor het minst een weinig verzacht: de stuiptrekkingen van den

{==43==} {>>pagina-aanduiding<<}
stervenden boeswicht hadden mij voor het minst doen glimplagchen, en voor een oogenblik had ik mijne kwellingen niet gevoeld. Wat schiet mij nu over, dan vrugtloos weenen... weenen? Ha! voegt dit den man? Heb ik midden in het krijgsgewoel, daar dood en verschrikking rondsom mij zweefden, immer gesidderd?... en nu zoude ik weenen.... Neen, dit ware hen een triumflied zingen. Zo verschrikkelijk als hunne misdaad is, zullen mijne gewaarwordingen zijn: nog aan zijn vermolmd rif wil ik mij wreeken... de wormen wil ik hun prooi ontrooven... zijn bekkeneel wil ik naast mijne rustplaats zien, met een hoonend geschater zal ik zijn somber grijnzen beantwoorden... en wanneer het gezicht van zijn gevloekt gebeente mij eindelijk ten walg verstrekt, zullen haare, met bloed bevlekte klederen dezelve voor mijne oogen dekken.... ô Ik ben zo elendig niet als ik dacht: mijne wraakzucht vindt nog een prooi! - - He, Ulrik! - ik zal Gaffro hier doen komen.... Maar neen; de vrind kan men niet tot het werktuig zijner woede gebruiken; knechten gehoorzamen, waar vrinden koele spreuken aanvoeren, om onze ontwerpen te verijdelen.





{==44==} {>>pagina-aanduiding<<}

Tweede tooneel.

siegfried, ulrik.


ulrik. 
Genadige heer! verschoon mij! maar uw toestand doet mij beven: ik had gehoopt dat gij een weinig zoudt rusten.




siegfried. 
Zoudt gij het niet haatlijk vinden indien men een' kreupelen ten dans nodigde?




ulrik. 
Zeker, genadige heer! maar....




siegfried. 
En gij durft mij van rust spreken? spreek mij van wraak: dan zal ik geloven, dat gij edelmoedig genoeg zijt den kreupelen uw' arm te leenen.




ulrik. 
Ach! ware ik slechts in staat u een' dienst te bewijzen!




siegfried. 
Dit zijt gij. Gij weet waar ridder Werner van Rudesheim begraven ligt?




ulrik. 
Beneden in de heide, de plaats is mij zeer wel bekend.




siegfried. 
Ligt hij diep onder de aarde?




ulrik. 
ô Neen, genadige heer! zijn lijk werd er maar even

{==45==} {>>pagina-aanduiding<<}
mede gedekt: het was als of men hem zelf de aarde misgunde.




siegfried. 
Meer dan te veel: booswichten komt geene rustplaats toe. Slaapt Gaffro?




ulrik. 
Hij heeft zich reeds vroeg in zijne kamer opgesloten, en ik heb sedert niets van hem vernomen.




siegfried. 
Nu, begeef u dan in stilte, dat niemand het bemerkt, naar beneden; en breng mij den schedel van den moordenaar mijner rust.




ulrik. 
Genadige heer!




siegfried. 
Hoe, gij siddert? gij zult toch niet voor de dooden vrezen?




ulrik. 
ô Neen, ik vreesde slechts dat ik u het hoofd van den Ridder Gaffro zou moeten brengen.




siegfried. 
Gehoorzaam, zeg ik u!




ulrik. 
Gaarne, genadige heer!... maar ik had u nog vergeten te zeggen, dat, toen wij heden de valbrug zouden ophalen, een oude monnik zich voor dezelve vertoonde, welke u wenschte te spreken; ik liet hem binnen komen; doch denkende dat gij reeds ruste, durfde ik u niet stooren, en verzocht hem den morgen aftewachten.



{==46==} {>>pagina-aanduiding<<}



siegfried. 
Zend hem bij mij, intusschen kunt gij mijn bevel ten uitvoer brengen.


Ulrik vertrekt.


Derde tooneel.



siegfried. 
Wat mag hij te zeggen hebben? om het even; zo hij mij het ongeduld, waarmede ik na mijn prooi verlang, dragelijk maakt: zijn onderhoud zal mij den tijd verkorten, en daarna ontvliede ik ieder menschlijke gedaante. De doode heeft geen masker meer dat deugden ten bewondering brengt, terwijl het hart bedrog koestert.... Ja, de dooden zullen mij gezelschap houden.




Vierde tooneel.

siegfried, een monnik.


siegfried. 
Wat brengt gij? eerwaardige vader!




monnik. 
Zijn wij alleen en onbeluisterd?




siegfried. 
Ja.



{==47==} {>>pagina-aanduiding<<}



monnik. 
Ik heb u een gewigtige boodschap mede te delen.




siegfried. 
Staan de dooden uit hunne graven op? of kunt gij ze wekken? zonder dat is er niets wigtigs voor mij op deze waereld.




monnik. 
In den voorleden avond hoorde ik voor mljne kapél een pijnlijk gekerm, ik begaf mij naar de plaats van waar dit geluid mij ter ooren kwam, en vond daar een' man door hevige stuiptrekkingen afgemat; ik vroeg hem wie hij was, en wat hem daar heen voerde. Hij ontdekte mij dat hij een dienaar van den ridder Gaffro was, en dat hij dien de hand geleend had, in verscheiden misdadige ontwerpen om u te bedriegen.




siegfried. 
Oude grijskop! wilt gij mij met uw vertelzel razend maken?




monnik. 
Ik ben zeventig jaaren oud, en zal eerlang verantwoording van mijne daaden moeten doen; het geen mij van het vervullen van mijn' pligt nog over blijft, wil ik thans ten einde brengen. - Gij hadt eene beminde gade.




siegfried. 
Wel nu? wel nu?




monnik. 
In verschrikkelijken angst beleed hij mij, dat de listige Gaffro, zijn schandelijke aanzoeken met verachting beantwoord ziende, haar uit wraakzucht bij u verdacht had weten te maken, en u zelfs het bevel had weten aftedringen

{==48==} {>>pagina-aanduiding<<}
om haar om te brengen. Met de uitvoering hier van (zeide mij de stervende) heeft Gaffro mij belast, en, uit vrees dat mijn geweten hem eens mogt aanklagen, mij vooraf een langzaam werkend vergif in de aderen gestort.




siegfried. 
Rechtvaardige hemel! En mijne gade?...




monnik. 
Ik voerde haar, vervolgde hij, in het diepst van het woud, scheurde het kind uit haare armen en.... Hier verhinderde de hevige krimpingen hem voort te varen, het klamme zweet, dat langs zijne wangen vioeijde bevochtigde mijne handen. Bid, bid voor mij! schreuwde hij mij angstig toe, stak zijne handen naar den hemel, gaf een ijselijke en sloot voor eeuwig zijn gezicht.




siegfried. 
God! God! dit is verschriklijk!


(Woede en wanhoop beletten hem voord te spreken.)


monnik. 
Herstel u! de wegen der Voorzienigheid zijn duister; maar aan het doel wordt het helder.




siegfried. 
Elendige trooster! weet gij wat het zij eene beminde schuldelooze gade te vermoorden? ô Hoe kan een monnik dit verstaan!




monnik. 
Ik eerbiedig uwe smart: want in de daad ik gevoel dezelve; maar gij weidt bedrogen.




siegfried. 
En mij blijft niets over dan de armzaligste wraak... doo-
{==49==} {>>pagina-aanduiding<<}
den kunnen niet weder levendig worden! Geschieden er wonderen? ik wil kloosters bouwen, bedevaarten stichten, naakten kleden, hongerigen spijzen! Geschieden er wonderen? ô Bid dan dat er aan mij een geschiede, dat het graf slechts ditmaal zijn prooi terug geve!




monnik. 
Bidden wil ik voor u, het overige bestuurt God, zo als best is; niet zo als de mensch, mogelijk dwaas, begeert. Vaarwel!




siegfried. 
Blijf! ik heb met een' doorslepen booswicht te doen: uw getuigenis kon mij noodzakelijk worden.




monnik. 
Ik ben een bode des vredes, en mag op leven en dood geen getuigenis geven. De sterkste getuige tegen hem zal zijn geweten zijn. (hij vertrekt.)




Vijfde tooneel.



siegfried. 
Dus onschuldig gemoord!... En het kind, het onderpand onzer liefde.... Ha! dat brengt tot razernij!... Alle gelukzaligheid heb ik roekeloos van mij afgestoten.... Maar hij leeft! de bedrieger leeft! Bij alle mijne kwellingen wil ik glimplagchen... zelfs de armzaligste troost, die mij nog zou kunnen overschieten, wil ik mij ontzeggen: zo ik slechts eene straf kan uitdenken, verschrikkelijk genoeg, om den booswicht te straffen.

{==50==} {>>pagina-aanduiding<<}

Hij wordt eenslags ernstig, zinkt in diepe gedachten; daarna begint hij verschrikkelijk te lagchen, en roept uit. 
Zie, zie hoe den verrader siddert!




Zesde tooneel.

siegfried, ulrik.


ulrik. 
Genadige heer! hier is het.




siegfried. 
Rechtvaardige hemel!... Hoe, gij lacht, onschuldig gemoorde!... gij lacht?... Ja gij zult gewroken worden; grijns mij vrindelijk aan... Ik heb u het leven niet kunnen behouden; maar uwe nagedachtenis zal ik huldigen! - Hebt gij het graf weder toegemaakt?




ulrik. 
Ja.




siegfried. 
En heeft niemand u ontdekt?




ulrik. 
Neen, maar in het voorbijgaan hoorde ik eenig gerucht, in de kamer van Gaffro.




siegfried. 
Hoe zou zulk een mensch ook kunnen slaapen? Ga heen, roep Gaffro met eene angstige stem; houd u als of mij eenig ongeval bejegend is, roep daarna mijne knechten bijëen, en begeef u met hen in het naaste vertrek, om op alles acht te geven.



{==51==} {>>pagina-aanduiding<<}



ulrik. 
Wat moet ik van dit alles denken?




siegfried. 
Ga nu slechts Gaffro roepen, en geef op alles naauwkeurig acht.




Zevende tooneel.



siegfried 
wandelt, in eene verschrikkelijke gemoedsbeweging, heen en weder; daarna in traanen uitbarstende. 
Haar zie ik toch nimmer weder!
Hij ziet angstig rond, blikt op het doodshoofd en roept, niet eene bijna gesmoorde stem: 
Ja, wraak! wraak!




Agtste tooneel.

siegfried, gaffro.


gaffro, 
snel inkomende. 
Wat is dat? eene buitengewone beweging wekte mij, men roept mij hier... wat is u over gekomen?




siegfried. 
Zie hier heen!




gaffro. 
Wat is dat, een doodshoofd!



{==52==} {>>pagina-aanduiding<<}



siegfried. 
Ik sluimerde, een geruisch wekte mij... de deur van mijne kamer ging open; een geraamte, dit hoofd in de hand houdende, zweeft naar binnen, en komt voor mijn bed. ‘Ik ben Werners geest’ (sprak het verschijnsel) ‘en heb geen rust voor dat mijnen dood gewroken zij!’




gaffro, 
sidderend. 
In de daad zonderling. Zeide het spook anders niet?




siegfried. 
Gaffro! ik hoop dat uwe handen rein zijn van bloed! Leg uwe vingers in de oogholtens van dit hoofd, en zweer, dat de ridder als schender mijner vrouw stierf!




gaffro. 
Ik ben ridder! gelooft gij mijne woorden niet?




siegfried. 
Zweer, zeg ik u!




ulrik, 
uit de naaste kamer met eene doffe stem. 
Zweer!




gaffro, 
geweldig verschrikt. 
Ha! deze stem ken ik! Heeft het graf het zwijgen afgebroken? Staan de dooden op om mij te beschuldigen? Bloedige schim! keer naar uw vreedzaam verblijf.... Ik heb u onschuldig gemoord!




siegfried, 
met eene ijslijke stem. 
Monster! en mijne gade?




gaffro. 
Zij beminde u standvastig, vergeefs heb ik alle middelen in het werk gesteld, om haare deugd te verwoesten; niets

{==53==} {>>pagina-aanduiding<<}
bleef mij over, dan u tot haar moordenaar te maken. - Zij stierf onschuldig!




siegfried, 
geheel buiten zich zelven. 
Elendige! ô de hel heeft geen straf voor uw misdrijf.
Hij stampt met den voet, de knechten verschijnen. 
Neemt dien booswicht gevangen!




gaffro. 
Wat heb ik gedaan? Heb ik lafhartig mij zelf verraden? Ik uw gevangene? Neen, gevloekte! gij zult over mij niet zegepralen!


Hij wil zich doorsteken Siegfried belet het hem.


siegfried. 
Niet alzo, een rassche dood ware eene weldaad voor u. Gij zult leven, branden in de hel, die gij in uw' boezem ontstoken hebt. - Werpt hem in de gevangenis, waarin hij mijne onschuldige gade smachten liet; boeit hem handen en voeten! Deze schedel zij zijn beker! geen druppel wijn of water kome over zijne tonge, die hij niet uit dit bekkeneel slorpe! Hoort gij?




ulrik. 
God is rechtvaardig!




siegfried. 
Ja dat is Hij.




gaffro, 
knarstandend. 
Gij wilt mij pijnigen; maar de wroeging is mij wellust; gij hebt geen kind, gij hebt geen gade meer!


De knechten slepen hem voort.



{==54==} {>>pagina-aanduiding<<}

Negende tooneel.



siegfried. 
ô Hemelsche barmhartigheid, verlaat mij niet! ô Mijne echtgenoote! mijn kind! was slechts een sterveling weldadig genoeg, u op mij te wreeken! de dood zou mij eene weldaad zijn., eene weldaad? kan ik die van de menschen verwachten? Neen, ik wil hen ontvlieden; in bosschen wil ik rond dwalen, tot eindelijk een wild dier mij verscheurt... de menschen zullen mij geen recht doen.




Tiende tooneel.

siegfried, ulrik.


ulrik. 
Genadige heer! uw bevelen zijn volbragt.




siegfried. 
Hoe gedraagt zich de booswicht.




ulrik. 
Hij wil zich vermommen; maar schoon ook de schedel met een gouden beker, en de kerker met een paleis verwisseld wierd, wilde ik niet gaarne in zijne plaats zijn.



{==55==} {>>pagina-aanduiding<<}



siegfried. 
Hij zal dan wel gevoelig gepijnigd worden? zijn straf zal dan wel verschrikkelijk zijn? - Ach! wat baat mij dat alles? ik heb geene gade, ik heb geen kind meer!


Einde van het vierde bedrijf.




{==56==} {>>pagina-aanduiding<<}

Vijfde bedrijf.

Het tooneel even als in het derde Bedrijf. De dag breekt aan.

Eerste tooneel.



kluizenaar. 
Welk een aangename morgen! Hoe minzaam wekt de koesterende zon de sluimerende natuur! alles rijst uit de armen der rust (op den grafheuvel blikkende) gij sluimert voor eeuwig. Gij rust zachter in het stof, dan de rover uwer eer op zwanendons; hier stoorde zijn aanblik uwe rust; ginds zal hij voor uw' aanblik sidderen. Reeds vloeiden de traanen van haar, om wie hij u verstiet, op uwe rustplaats.... ô Foei! weg met deze gedachte! moet ik haar veröordelen? Neen, hij bedroog haar, zo als hij mijne dochter bedrogen heeft... ik heb geen dochter meer; thans wil ik haar vader zijn. Goeddoende God! laat mij nimmer vergeten, hoe het medelijden den elendigen versterkt! ook ik heb hulploos rondgedwaald; hier in deze woestijn leerde ik, dat uw oog immer op uw schepsel gevestigd is... gij wilt hem gelukkig zien.... ô Laat mij nimmer vergeten wat ik u verschuldigd ben! - Rust zacht, onge-
{==57==} {>>pagina-aanduiding<<}
lukkig offer der verleiding!... ongelukkig? ô Gij zijt het minder dan uw' vader, wiens traanen op uwe rustplaats vloeijen, minder dan het weesje, het welk uwe moederlijke zorg derft.




Tweede tooneel.

kluizenaar, irmengard.


irmengard. 
Goeden morgen, goede grijsaart!




kluizenaar. 
Hoe, reeds hier? ik dacht gij sluimerde nog.




irmengard. 
Ach! goede grijsaart! reeds lang heb ik het daglicht moeten derven, dat ik hartelijk verlangde mij, door de lieve morgenzon beschenen te zien. Welk eene pracht! welk een' overvloed! welk een' rijkdom!... Goede God! hoe gelukkig is niet het schepsel om wien gij dit alles worden liet! Hoe groot zijt gij! (Zij knielt dankend neder).




kluizenaar, 
met aandoening op haar nederziende. 
Zie daar de hulde die den Schepper het hoogst vereert: deze zuivere aandoening is Hem waardiger, dan alle betuigingen van eerbied, welke Hem, met een vroom gelaat en een gevoelloos hart, toegezwaaid worden.




irmengard. 
Hoe verkwikkend is niet het gezigt der schoone natuur! hier zou ik mijn lot kunnen vergeten.



{==58==} {>>pagina-aanduiding<<}



kluizenaar. 
Matig uwe aandoeningen, zij zijn te levendig; schoon zij mij uwe onschuld bewijzen. Tevredenheid is de gezellinne van het ongeluk, het klagen slechts eene behoefte voor bedorven harten.




irmengard. 
ô Hoe benijdenswaardig is niet uw lot... in deze eenzaamheid zijt gij rijker dan de vorst op zijn' troon; en niemand zal u uwen rijkdom betwisten. Hebt gij u reeds lang buiten het gewoel der waereld begeven?




kluizenaar. 
Neen, slechts sedert weinige jaaren is deze hut mijne wooning.




irmengard. 
Waart gij voorheen gehuwd?




kluizenaar. 
Ja.




irmengard. 
Hadt gij ook kinderen?




kluizenaar. 
Ja.




irmengard. 
En de dood heeft hen u ontnomen? de smart over hun verlies deed u de menschen ontvlieden?




kluizenaar. 
Edele vrouw! uw lot herrinnert mij, hoe troostrijk het voor ons hart is, wanneer eene gevoelige ziel in de aandoeningen van hetzelve deelt: de traanen die de herrinnering aan voorleden rampen ons uit de oogen perst, zijn verzach-
{==59==} {>>pagina-aanduiding<<}
tende druppelen in de schaal die het noodlot ons toereikt: en gij zult niet met de mijnen spotten.




irmengard. 
Gij waart niet gelukkig, goede grijsaart?




kluizenaar. 
Eens was ik zo gelukkig als de sterveling worden kan. Mijne ouderen hadden mij een aanzienlijk erfgoed nagelaten, de smart over hun verlies werd mij door eene beminde gade vergolden. Veele jaaren was ik vreedzaam bezitter mijner goederen, en het vaderlijk genoegen paarde zich aan mijne tevredenheid; mijne nabuuren zagen mijn geluk, en benijdden het mij. Men wapende zich tegen mij, ik werd aangevallen, en verdedigde mij vrugteloos: mijne zoonen vielen aan mijne zijde, mijn slot werd een prooi der vlammen, en mijne gade onder deszelfs puinhoopen begraven; ik wilde haar redden zij had haaren zuigeling nog op de armen, en mij denzelven toereikende, riep zij: Red! red dit dierbaar pand!... een gedeelte van den muur stortte in, en ik zag niets meer dan de armen waarin het kind geklemd bleef. Ik wilde mij in de vlammen storten; het hulploos wichtje lachte mij vrindelijk toe... zijn lachje boeide mij weder aan het leven, ik nam het op, en ontvlugtte de woede mijner vijanden. Wat moet er van u arm schepsel worden? dacht ik, wat kan uw vader nog voor u doen? gij zult met hem van gebrek omkomen! Hop sneed mij het kermen van dit kind door het hart, toen het vrugteloos na de borst der moeder greep. - De Voorzienigheid verlaat de ongelukkigen niet. Ik verwisselde mijn zwaard met een spade, en ging het land bebouwen; mijn kind beval ik aan de zorg eener goede vrouw, die het moederlijk oppaste.... Met

{==60==} {>>pagina-aanduiding<<}
iederen dag nam mijne vreugde weder toe, ik vergat wat ik geweest was; en stelde mij met mijn staat te vreden: ik vond in mijne dochter het evenbeeld der vrouw die ik verloren had... verschoon mijne traanen, edele vrouw! eene verschrikkelijke herinnering doen dezelve vloeijen.




irmengard. 
Ook uwe dochter stierf?




kluizenaar. 
Zij was een goed deugdzaam meisje geworden, en ik vleide mij den troost van mijn' ouderdom in haar te zien. De edelman aan wien de grond, dien ik bebouwde, toebehoorde, werd als een weldadig man geroemd: dikwijls kwam hij zijne boeren bezoeken; zijn zoon, een van die gevaarlijke jongelingen, die, met een gelaat van onschuld en oprechtheid, overal vertrouwen weten te winnen, en daarna de rust der huisgezinnen verwoesten, noemde mijne dochter schoon, sprak haar van liefde, en toen hij zag dat zijne taal eenigen indruk op haar hart gemaakt had, zwoer hij haar eeuwige trouw: en de deugd mijner dochter, was de prijs van dien meineed. Kunstig had hij voor mij het geheim hunner omgang weten te bedekken. Een zijner knechten berichtte mij, dat hij gehuwd was, mijne dochter viel magteloos ter aarde: ik stond verbaasd over den indruk die deze tijding op haar hart maakte; spottend voerde hij mij toe, dat ik wel had moeten weten, tot welk een' prijs ik de vrindschap van zijn meester had ontvangen. Nu, (voegde hij er lagchend bij.) voor dit kind zal wel gezorgd worden. Daar stond ik als versteend; toen mijn bewust zijn terugkeerde, snelde ik mijne dochter te hulp. Sidderend voor mijn aanblik, beleed zij mij haare zwakheid: geen

{==61==} {>>pagina-aanduiding<<}
bliksemstraal had mij geweldiger kunnen treffen: wien zoude ik mijne gramschap doen ondervinden? Haar verleider was van adel: en een edelman staat het immers vrij het geluk zijner onderdanen aan een oogenblikkelijk vermaak opteöfferen? Hoe verschrikkelijk was mijn toestand! ik vloekte het noodlot... ik haatte de menschheid... en had bijna de Voorzienigheid als onrechtvaardig gelasterd. Met een verscheurd hart vlugtte ik, mijn kind en mijne smarten met mij voerende, naar dit eenzaam verblijf. Hier, dacht ik, zal ik mij niet over mijne natuurgenoten behoeven te schamen... Hier zal men de moeder niet bespotten, om dat de vader een booswicht is... Hier werd het slagtoffer haarer zwakheid geboren, en hier... Hier stort ik dagelijks traanen op haar graf!




irmengard. 
Goede, ongelukkige grijsaart! hoe noemden zich uwe dochter?




kluizenaar. 
Uit medelijden met mijne smarte, laat ik mij dien naam niet weder te binnen brengen; ik heb dien voor lang reeds trachten te vergeten.




irmengard. 
Vergeef mij! eene overeenkomstige omstandigheid... uw schrik, toen gij gisteren de naam van mijn gemaal hoordet noemen.




kluizenaar. 
Om 's hemels wil! zou u bekend zijn?




irmengard. 
Men beschuldigde mijn gemaal de zwakheid gehad te hebben....



{==62==} {>>pagina-aanduiding<<}



kluizenaar. 
Zwakheid? Ja met dezen naam bestempelen de grooten hunne misdaden.




irmengard. 
Was de naam van uwe dochter niet Griselde?




kluizenaar. 
En dien van haar verleider?... Siegfried van Hohenwart.




irmengard. 
Rechtvaardige hemel!... mijn gemaal de verleider uwer dochter? en ik sta hier voor uwe oogen!




kluizenaar. 
Stel u gerust: ik leerde reeds voorlang in het lijden van zijne slagtoffers deelen.




irmengard. 
Leeft het kind uwer dochter nog?




kluizenaar. 
Ik heb het voor u verborgen gehouden: wijl ik vreesde dat eenige overeenkomstige gelaatstrekken uw vermoeden zoude geven.




irmengard. 
ô Laat mij zijn moeder zijn!




kluizenaar. 
Het zij zo. Gij zijne moeder... ik uw vader. Goede God! ik heb mijne dochter weder!




irmengard. 
Goede vader!




kluizenaar, 
ten hemel wijzende. 
Hij zal ons niet verlaten! Doch ik had u nog vergeten te zeggen, alle omzichtigheid is nodig; men kon u door

{==63==} {>>pagina-aanduiding<<}
een bijzonder toeval ontdekken; ik heb nog gelukkig een monnikskleed dat ik voor u gereed heb gelegd, vermom u daar mede, indien men u dan al mogt vinden, zal men u toch onder die gedaante niet herkennen.




irmengard. 
Hoe veel goedheid, hoe veel zorg hebt gij niet over mij! hoe verheugd zal mijn zoon niet zijn, dat hij weder een vader heeft. (Zij gaat in de hut.)




Derde tooneel.



kluizenaar. 
Hoe wel is het mij weder! welk een genoegen de eenzaamheid ook schenken mag, niets weegt tegen dat op, het welk die aangename vertrouwelijkheid schenkt, die zelfs den ongelukkigsten sterveling zijn lot draaglijk maakt.




Vierde tooneel.

kluizenaar, het kind.


het kind. 
Is het waar? zijt gij nu mijn vader? lieve oude man!




kluizenaar. 
Ja, mijn kind!



{==64==} {>>pagina-aanduiding<<}



het kind. 
En zal ik dan ook bij u eeten en drinken?




kluizenaar. 
Zeker, wij zullen aanstonds ontbijten, ik ga een weinig vrugten uit den tuin haalen: wacht hier uwe moeder; maar begeef u niet van de plaats: gij mogt in het bosch verdwalen.




het kind. 
Ik ben waarlijk verheugd dat gij mijn vader zijt: gij zijt zo goed.




kluizenaar. 
Lieve bekoorlijke eenvoudigheid!... Zie daar den staat van den mensch: om een booswicht te worden, moet men zich eerst in het kwaad oefenen.




Vijfde tooneel.

het kind, daarna siegfried.


Na dat de kluizenaar vertrokken is, blijft het kind eenige oogenblikken staan, en schijnt met zich zelven verlegen. Siegfried vertoont zich met zijne bedienden op een der heuvelen; de bekoorlijkheden van het dal schijnen hem te treffen; hij blijft in gedachten staan.


een bediende. 
Willen wij niet zien wat optesporen? genadige heer!



{==65==} {>>pagina-aanduiding<<}



siegfried. 
Doe wat gij wilt; laat mij slechts aan mij zelven over.




bediende. 
Zullen wij bij u blijven?




siegfried. 
Laat mijn alleen: ik wil hier eenige oogenblikken doorbrengen.




het kind. 
Het is hier wel schoon; maar ik wil toch liever bij moeder zijn.




Zesde tooneel.



siegfried. 
Hij klimt af in het dal; alles wat hem omringt schijnt hem te treffen; hij werpt een' weemoedigen blik op de woning van den kluizenaar: en zinkt onwillekeurig op den grafheuvel neder, terwijl hij eene sombere aandoening schijnt te gevoelen. Na eenige stilte. 
Welk een bekoorlijk verblijf! rust en tevredenheid schijnen zich hier aan de schoone natuur te paaren, om den bewoner van dit dal gelukkig te maken. ô Dat ik hier konde wonen... hier: waar zou ik rust vinden, zo lang mijn eigen hart mijn ergste vijand is? voor mij is er geen rust meer! Indien ook de waereld in een paradijs wierd her-
{==66==} {>>pagina-aanduiding<<}
schapen, nimmer zoude ik kunnen vergeten, dat ik eene onschuldige gade liet ombrengen. ô Dat het graf zich slechts voor mij ontsloot... wat zeg ik? zou ons bewust zijn daarbij een einde nemen?... Neen, ook daar siddert de schuldige... daar kan geen vernuft den arm der gerechtigheid ontwapenen. ô Hemelsche barmhartigheid! kon ik mij slechts voor mij zelven verbergen!




Zevende tooneel

siegfried, irmengard, het kind.


irmengard, 
in monniksgewaad uit de hut komende. 
Wat zie ik, een vreemdeling? Rechtvaardige hemel! mijn gemaal!




siegfried, 
door de kreet van Irmengard uit zijne mijmering gerukt, ziet verschrikt om; doch herkent zijne gade niet. Hij gaat na haar toe. 
Verschoon mij, eerwaardige vader! dat ik uwe eenzaamheid stoore, ik was op de jagt verdwaald, en wilde hier een weinig uitrusten.




irmengard. 
Indien deze plaats u bekoort....




siegfried. 
Dit vreedzaam dal verrukt mij. ô Kon ik zo afgescheiden van de menschen leven!



{==67==} {>>pagina-aanduiding<<}



irmengard. 
Niet altijd woont de rust bij de afgescheidenheid.




siegfried. 
Gij spreekt waarheid: zij zou mij niet ten deel worden, al zocht ik ze ook in het diepste hol der aarde.




irmengard. 
Gij schijnt niet gelukkig?




siegfried. 
Gelukkig? ô Er was een tijd dat ik het was: ik had eene gade, jong, schoon, en versierd met alle deugden.




irmengard. 
Is zij dood?




siegfried. 
Zij is vermoord: Ik, monster! gaf zelf het bevel daar toe; een duivel, in menschlijke gedaante, misleidde mij, ik hield haar voor schuldig.




irmengard. 
En zo zij nog leefde, zoudt gij haar weder aannemen?




siegfried. 
ô Spot niet met mijne smarten. Alles wat ik bezit wil ik afstaan: barrevoets wil ik de waereld door dwalen, zo ik slechts de geringste hoop had haar immer weder te zien; maar ook deze hoop bleef mij niet over.




irmengard, 
het monnikskleed afwerpende, en de armen na Siegfried uitstrekkende. 
Siegfried! kent gij mij niet meer?




siegfried, 
als van den donder getroffen. 
Rechtvaardige hemel!... Ja! ja, dit zijn de trekken! dit is de gestalte van mijne dierbaare Irmengard!... Welk

{==68==} {>>pagina-aanduiding<<}
een goede geest heeft dit geliefde ligchaam aangenomen, om mij te troosten?




irmengard. 
Ik ben geen geest, ik adem, ik leef.




siegfried, 
in verrukking haare hand vattende. 
Gij leeft? gij leeft?.... ô Hemelsche droom verlaat mij niet!




irmengard, 
in zijne armen. 
Voel het aan deze kusschen, aan het kloppen van dit hart!




siegfried. 
Heilige God!... ô Laat mij nu sterven!




irmengard. 
Eene vreugde wacht u nog, hier is uw zoon.




siegfried. 
Mijn Zoon! deze zaligheid voor mij, zondaar! Irmengard! kunt gij het mij vergeven?




irmengard. 
Gij bemint mij weder, ik was nimmer ongelukkig. Slechts eene bede moet gij mij vergunnen.




siegfried. 
Kunt gij één verlangen voeden, dat ik niet met blijdschap vervullen wil?




irmengard. 
Ik wil in uw hart eene vergeten vreugde vernieuwen.


Zij gaat in de hut.


siegfried. 
Goede Hemel! kan ik waarlijk mijne verbeelding betrouwen?



{==69==} {>>pagina-aanduiding<<}



irmengard, 
met een meisje aan de hand terug kerende. 




siegfried. 
Wel nu, uw verlangen....




irmengard. 
Ik heb voor onzen kleinen Siegfried eene zuster gevonden: wilt gij haar vader zijn?




siegfried. 
Gaarne. Is het een weesje?




irmengard. 
Haar moeder rust onder dezen heuvel.




siegfried. 
En haar vader?




irmengard, 
hem omhelzende. 
Heet Siegfried van Hohenwart.




siegfried. 
God!... Gij weet....




irmengard. 
ô Stil! het zal de eerste, en de laatste maal zijn dat wij er over spreken. Toen ik alles verloren had, bood Griseldes vader mij hier eene schuilplaats aan, ik beloofde haar tot moeder te strekken; en, schoon ik ook dien goeden grijsaart niets verschuldigd was, zou daarom de dochter van mijn Siegfried vaderloos zijn?




siegfried. 
Die goede grijsaart was uw beschermer? hoe zal ik voor zijne oogen verschijnen?




irmengard. 
Stel u gerust: zijn hart is reeds voor den haat gesloten, hij zal uw berouw niet versmaden. - Stil hij komt.





{==70==} {>>pagina-aanduiding<<}

Agtste tooneel.

de voorigen, kluizenaar.


irmengard, 
de Kluizenaar, die een korfje met vrugten voor de hut nederzet, te gemoet gaande. 
Lieve vader! ik heb mijn gemaal wedergevonden, hij wenschte ook uw zoon te zijn.




kluizenaar. 
Gerechte hemel!...




siegfried, 
aan zijne voeten. 
Goede grijsaart! ik heb u beledigd... verschrikkelijk beledigd! maar indien gij kost bezeffen wat ik in dit oogenblik gevoel, hoe mijn eigen hart mij straft.... ô Laat uw vergiffenis deze straf doen ophouden!




kluizenaar. 
Vergeving? omringt van uwe slagtoffers... bij het graf van haar die gij vermoordet?




siegfried. 
ô Hoe verschrikkelijk straft gij mij!




irmengard. 
Vergeving, lieve vader! - Kom, mijn kind! smeek voor uwen vader.




kluizenaar, 
op het meisje wijzende. 
En dit kind?




siegfried. 
Ben ik zijn vader niet?



{==71==} {>>pagina-aanduiding<<}



irmengard. 
En ik zijne moeder.




kluizenaar, 
met aandoening. 
Mijne dochter lijdt niet meer. De dood zal mij spoedig aan het eindperk mijner wenschen voeren... dit kind is niet ouderloos: en ik zou nog haaten? Neen, de haat kan niets herstellen, wij zijn verzoend!


Hij drukt Siegfried in zijn armen.


siegfried. 
Bij het graf van haar, die ik bedrogen heb, heb ik vergiffenis ontvangen! nu zal ook haare schim mij niet aanklagen: het graf verzoent de wreedste vijanden; ik ook, zal eens gerust insluimeren. Kom hier, lieve kinderen! reikt elkander uwe kleine handjens toe! een minzame kusch bezweere eene eeuwige vrindschap tusschen u beide!
Hij legt de handjens der kinderen in een, zij kusschen elkander. 
Goede Hemel! hoe wel is het mij! ô Mijn vader! ô Mijne echtgenote! van welk een' drukkenden last hebt gij mijn hart ontheven! Hoe is het den sterveling mogelijk misdadig te worden, daar men die hemelsche gewaarwording niet kan ondervinden, zo lang het geweten tegen ons getnigt!


Einde van het vijfde bedrijf.

{==72==} {>>pagina-aanduiding<<}






