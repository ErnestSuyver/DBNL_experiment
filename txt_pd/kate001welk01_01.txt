
   
        
           
               Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage
               J.J.L. ten Kate
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage van J.J.L. ten Kate uit 1839.
               
               
                   
                       
                   
               
           
           
           
               
                   
                   2, 6
                   
                   
               
           
           
               kate001welk01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20035
               
               J.J.L. ten Kate, Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage. K. Fuhri, Den Haag 1839
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage
               J.J.L. ten Kate
               
               
                   
                   
               
           
           
           
               
               
           
           
           
           
       
       
           
               Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage
               J.J.L. ten Kate
               
               
                   
                   
               
           
           
           
               
               
           
           
           
           
       
       
           
               2011-07-12
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.L. ten Kate, Welkomstzang aan Hare Koninklijke Hoogheid, de Erfprincesse van Oranje, geboren Vorstin van Wurtemberg by Hare intrede in 's Gravenhage. K. Fuhri, Den Haag 1839
 
Zie: https://www.dbnl.org/tekst/kate001welk01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





     

{==1==} {>>pagina-aanduiding<<}

WELKOMSTZANG
AAN HARE KONINKLIJKE HOOGHEID,
DE ERFPRINCESSE VAN ORANJE,
geboren Vorstin van Wurtemberg,
BY Hare intrede in 's Gravenhage.
DOOR J.J.L. ten Kate.

{== afbeelding 
	
==} {>>afbeelding<<}
    

Te 's Gravenhage, by
K. FUHRI.
1839.




{==3==} {>>pagina-aanduiding<<}

    Welkomstzang.

{==4==} {>>pagina-aanduiding<<}


‘Welkom!’ ruischen stroom en wateren: 
‘Welkom, schoone Vorstenspruit!’ 
Duin en dal en heuvel klateren, 
En by 't juichend vreugdeschateren, 
Rijst de beê ten boezem uit. 


    Gedrukt by Gebr. Giunta d'Albani.
      

{==5==} {>>pagina-aanduiding<<}

WELKOMSTZANG AAN HARE KONINKLIJKE HOOGHEID,

DE ERFPRINCESSE VAN ORANJE,

geboren Vorstin van Wurtemberg,

BY Hoogstderzelver intrede in 's Gravenhage.

        DOOR J.J.L. ten KATE.

{== afbeelding 
	
==} {>>afbeelding<<}
    

Te 'S GRAVENHAGE, by
K. FUHRI.
1839.
    

      

{==7==} {>>pagina-aanduiding<<}

Welkomstzang.


Waarom die sluier van stralen en glansen, 
Die als een bruidskleed het zonnelicht tooit? 
Waarom doorwandelt geen wolkjen de transen? 
Waarom die balsem, die 't bloemenbed strooit? 
Waarom ruischt dat harpmuzyk 
Op het luchtig zephyrwapperen, 
By het wellustaâmend klapperen 
Van de donzen duivenwiek? 
Waarom doen de nachtegalen 
Heel het woud hun zang herhalen, 
Dat het naruischt met zijn blaân? 
Waarom doet het zoetst genoegen 
Aller borst en aadren zwoegen? 
Aller hart in vlammen staan? 

{==8==} {>>pagina-aanduiding<<}

U, ja, U geldt het! Vorstinne, die heden, 
Blozend van blijdschap en heiligen gloed, 
D'achtbaren drempel Uws Hofs zult betreden, 
Waar het van bloemen U blinke om den voet! 
Ja, U geldt het, Rozenknop! 
Ons verkwikkend met Uw geuren, 
Ons verrukkend met Uw kleuren, 
Schittrend van den uchtenddrop! 
Lichtstar! door Wier straalgewemel 
Zich ORANJES lentehemel 
Nieuwen luister schenken zag! 
Seraph! van wier blanke schachten 
Holland rust en schaduw wachten, 
Balsemdropplen vangen mag! 

{==9==} {>>pagina-aanduiding<<}

Want ô wy weten 't, hoe zuiver en edel 
't Vuur is wiens koestring Uw boezem verheugt! 
En hoe de glans van de kroon om Uw schedel 
't Schittrendste blinkt door den glans Uwer deugd! 
Want wy weten 't, dat Uw oog, 
Tintlend van het reinst verlangen, 
Niet aan aardsche pracht blijft hangen, 
Maar zich vest op God omhoog! 
Dat Uw ziel een vlekloos Eden, 
Vloeiende van zaligheden, 
Een gewijde Hemel is, 
Waarin Uw gedachten wonen, 
Als de Cherubs op hun throonen, 
Vol van zoete ontroerenis! 

{==10==} {>>pagina-aanduiding<<}

Welkom dan, welkom dan, Lely van 't Noorden, 
Thands in den Hollandschen Lusthof verplaatst! 
Trooste U de Groet onzer juichende akkoorden 
Over 't Vaarwel, door Uw bergen weêrkaatst! 
Koestere U de dageraad! 
Wake de U beschermende Engel, 
Dat geen storm Uw groenen stengel 
In het bloeien nederslaat! 
Telken morgen moge in 't stoeien 
't Koeltjen heildauw neêr doen vloeien 
Op Uw sneeuwwit bladsatijn! 
En des avonds moge 't klateren 
Van de vaderlandsche wateren 
U ten zoeten slaapzang zijn! 

{==11==} {>>pagina-aanduiding<<}

Ja, schoone Dochter der Duitsche waranden, 
Zacht als de toon waar de tortel meê kirt, 
Schoon als het waas onzer bloemengyrlanden, 
Frisch als de bloei van de U cierende myrth! 
Ja, zóó dorenloos als nu, 
Zóó van Liefde en Vreugd doorhuppeld, 
Zóó door 's Hoogsten gunst bedruppeld, 
Zij steeds heel Uw voetpad U! 
Lente blijve 't in Uw harte! 
Niet één enkle traan van smarte 
Scheemre op 't blosjen van Uw wang! 
Maar die tranen van genieten, 
Die de Zaligen vergieten, 
Ween die heel Uw leven lang! 

{==12==} {>>pagina-aanduiding<<}

Blijf!... maar - genoeg! - dof en zwak zijn mijn snaren!.... 
't Enkele ‘welkom!’ is 't vurigst gebed, 
Dat, aan de harten van duizende ontvaren, 
Zegening smeekt, waar Uw voetstap zich zett'! 
Dat gebed rijst tot den Heer, 
Door de wolkjens voortgedragen!.... 
Met een liefdrijk welbehagen 
Blikt Hy in verwachting neêr! 
Ziet! geen enkel windtjen stoort het! 
God ontfangt het! God verhoort het!.... 
Alle twijfeling verdwijn'! 
Juicht en jubelt, Nederlanders!.... 
Ach! een Engel kan die anders, 
Dan door God gezegend zijn! 



{==13==} {>>pagina-aanduiding<<}

Sy sal geleyt worden met alle blijdtschap ende verheuginge; Sy sal ingaen in des Konings Paleys.


Psalm XLV.




