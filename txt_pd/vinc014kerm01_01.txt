
   
        
           
               De kermis en wat er op te zien is
               Harco Ilpsema Vinckers
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de 3de druk van De kermis en wat er op te zien is van Harco Ilpsema Vinckers uit ca. 1865. De eerste druk van het oorspronkelijke werk dateert uit voor 1860.
               
               
                   
                       
                   
               
           
           
           
               
                   
                   2, 4
                   
                   
               
           
           
               vinc014kerm01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1088 E 30  
                   
               
               Harco Ilpsema Vinckers, De kermis en wat er op te zien is. Van Druten & Bleeker, Sneek ca. 1865 (3de druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De kermis en wat er op te zien is
               Harco Ilpsema Vinckers
               
               
                   
                   
               
           
           
           
               
               
           
           
           
           
       
       
           
               De kermis en wat er op te zien is
               Harco Ilpsema Vinckers
               
               
                   
                   
               
           
           
           
               
               
           
           
           
           
       
       
           
               2010-08-04
               
                   MF
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Harco Ilpsema Vinckers, De kermis en wat er op te zien is. Van Druten & Bleeker, Sneek ca. 1865 (3de druk)
 
Zie: https://www.dbnl.org/tekst/vinc014kerm01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

DE KERMIS
EN
WAT ER OP TE ZIEN IS.

{==3==} {>>pagina-aanduiding<<}

DE KERMIS
EN
WAT ER OP TE ZIEN IS.
EEN PRENTEBOEK
MET
RIJMEN
VAN
H. ILPZEMA VINCKERS.
DERDE DRUK.
te SNEEK, bij
VAN DRUTEN & BLEEKER.



{==5==} {>>pagina-aanduiding<<}

De kunstemaker.


Nu, zoo waarlijk, dat is wel 
Meer dan louter kinderspel! 
Ziet, die man strekt beî zijn beenen 
Lijnregt naar den hemel henen, 
Staat - wie had het ooit geloofd? - 
Daar behendig op zijn hoofd. 
 
Allen zien met open mond, 
Hoe het kunststuk in zijn werk gaat, 
Wijl, in plaats van op den grond, 
Hij daar boven op dien stoel staat; 
Doch, al wie het wonder ziet, 
Ziet het, ja, maar vat het niet. 
 
Tal van knapen staan er bij, 
Scheppen in de snakerij 
Ligt te groot behagen; 

{==6==} {>>pagina-aanduiding<<}

Staan er wel een uur of twee 
En vergeten, hoe alreê 
't Schooluur heeft geslagen. 



{==7==} {>>pagina-aanduiding<<}


{== afbeelding 
	
==} {>>afbeelding<<}
    

    
    
    
{==8==} {>>pagina-aanduiding<<}


{== afbeelding 
	
==} {>>afbeelding<<}
    



{==9==} {>>pagina-aanduiding<<}

De goochelaar.


Hier ziet ge al weêr een ander man, 
Die voorgeeft, dat hij toovren kan; 
Doch wat hij zegge, of wat hij doe, 
't Gaat alles toch natuurlijk toe. 
Maar evenwel zijn, naar ik merk, 
Die toeren toch verbazend sterk. - 
Zóó toont hij u een' beker, die, 
Schoon men hem nog zoo goed bezie, 
Behoorlijk ledig is; maar, och, 
't Is alles schijn en fijn bedrog! 
Hij zet bedaard zijn beker neer 
En mompelt: ‘Een, twee, drie, passeer!’ 
En raakt er met zijn stokje eens aan, 
En ligt hem op - ha, allen staan 
Verstomd. - Was pas de beker hol, 
Thans is hij tot den rand toe vol. - 
Dan heeft hij weêr van deez' of geen' 
Een horologie graag ter leen, 

{==10==} {>>pagina-aanduiding<<}

En geeft men 't hem, dan stoot hij ras 
Het in een vijzel fijn al glas; 
Maar geeft het u - ik vind het vlug! - 
Iets later heel en wel terug. - 
Nog toont hij kunstjes met de kaart, 
En menig bromt er in den baard 
En staat verwonderd en ontzet; 
Want hoe men op zijn handen let, 
Of met den neus er boven staat, 
Toch merkt geen stervling hoe het gaat. 
Wie knap is en wat afgerigt, 
Dien is vaak 't allerzwaarste ligt. 
Ook is het zeker, dat die man, 
Hoe slim dan ook, niet toovren kan; 
Want kon hij dat, hij hekste wis 
Vóór alle dingen - goud, naar 'k gis, 
Waarom zoo velen, voor en na, 
Steeds gaan naar California. 





{==11==} {>>pagina-aanduiding<<}

De kanarievogels.


Luistert, ha! trompetgeschal! 
Wat of daar weêr wezen zal? 
Jongens, ja ik dacht het wel, 
't Groot kanarievogelspel! 
Ziet, die kleine vogels daar 
Vreezen moeite noch gevaar, 
Dansen, springen op en neer, 
Dragen sabel en geweer, 
Spelen, 't schijnt een wonder schier, 
Koen en kloek voor kanonnier. 
Kijk, daar houdt er een de lont, - 
Paf! - een ander ligt terstond 
Stil en stijf, als waar' hij dood, 
En verroert zoo waar geen poot! 
Ziet er een op schildwacht staan, 
Deftig heen en weder gaan. - 

{==12==} {>>pagina-aanduiding<<}

Zie ik zoo die kunstjes aan, 
'k Denk dan vaak, hoe vreemd het is, 
Dat er menig kind, gewis, 
('k Noem nog maar vooreerst geen namen,) 
Voor die vogels zich moet schamen. 



{==13==} {>>pagina-aanduiding<<}


{== afbeelding 
	
==} {>>afbeelding<<}
    

    
    
    
{==14==} {>>pagina-aanduiding<<}


{== afbeelding 
	
==} {>>afbeelding<<}
    



{==15==} {>>pagina-aanduiding<<}

De poppenkast.


Makkers, komt, wij zullen nu 
Al weêr verder treden; 
't Geeft nog, dat beloof ik u 
Tal van fraaijigheden! 
 
Kijk, Jan Klaassens met zijn kast 
En zijn looze treken; 
't Is een wonder rare gast 
Vol van dolle streken. 
 
Oei! een groote krokodil 
Dreigt hem op te peuzlen; 
Maar Jan Klaassens zit niet stil, 
Is geen vriend van treuzlen. 
 
Ziet hem met zijn bezemsteel 
Moedig zich verweren. 
Hoort! hij roept met luide keel: 
‘'k Zal je mores leeren.’ 

{==16==} {>>pagina-aanduiding<<}

Doch ontsnapt hij dit gevaar, 
Ligt het beest verslagen, 
Dan zal 't lange monster daar 
Hem gewis weêr plagen. 
 
Nimmer, nimmer heeft hij rust, 
Ziet zich steeds bespringen; 
Maar het is zijn grootste lust, 
Alles te bedwingen. 
 
En wanneer in 't eind hij dan 
Alles heeft bedwongen, 
Wordt door hem, zoo luid hij kan, 
't Hoogste lied gezongen. 





{==17==} {>>pagina-aanduiding<<}

Apen en honden


Wat is daar nu weêr te zien? 
Hé, twee hondjes dansen, draaijen, 
Zwenken, zwaaijen 
Op en neer, 
Heen en weêr, 
En - vermaken zich misschien? 
Och, dat zal niet veel beduiden, 
Want wanneer zij 't soms verbruiden 
En hun strengen heer mishagen, - 
't Regent slagen. 
 
En die aardige aapjes daar 
Zitten treurig bij elkaar. 
Zijn ze al keurig opgeschikt 
En met linten fraai bestrikt, 
'k Denk, zij zijn in 't bonte pak 
Weinig toch op hun gemak, 
Zouden wel, naar allen schijn, 
Liever ergens anders zijn. 

{==18==} {>>pagina-aanduiding<<}

Slaag en honger vallen zuur! 
De aapjes zien tot elke kuur 
Zich door slaag en honger dwingen, - 
Exerceren, dansen, springen, 
Raatlen, op den poedel rijden, 
Tromlen, met de sabels strijden: - 
Alles, alles leert men staâg 
Hun door honger en door slaag. 
 
De stok verhardt, 
Ware blijdschap welt uit 't hart. 



{==19==} {>>pagina-aanduiding<<}


{== afbeelding 
	
==} {>>afbeelding<<}
    

    
    
    
{==20==} {>>pagina-aanduiding<<}


{== afbeelding 
	
==} {>>afbeelding<<}
    



{==21==} {>>pagina-aanduiding<<}

De dansende beer.


Bom, bom, dideldom! 
Op en neer danst de beer, - 
Ziet hem exerceren! 
De kameel staat stijf en stug, 
Wijl weêr de aapjes op zijn rug 
Druk zich amuseren. 
 
Bom, bom, dideldom! 
Beerendans ziet men thans 
Zelden meer vertoonen. 
Nu, het brommen van zoo'n beer 
Jaagde er ook zoo menig keer 
't Bloed reeds uit, de koonen. 
 
Bom, bom, dideldom! 
't Arme dier ziet zich hier 
Pijnigen en plagen, 

{==22==} {>>pagina-aanduiding<<}

En wie zoo het dansen laat 
En het schier te schande slaat, 
Diende zelf geslagen. 
 
Bom, bom, dideldom! 
Wie vergeet, woest en wreed, 
Dat een dier ook smart heeft, 
En wie 't doelloos kwellen kan 
Toont, dat hij voor alles dan 
Een boosaardig hart heeft. 





{==23==} {>>pagina-aanduiding<<}

De kijkkast.


Treedt wat nader, goede liên, 
Komt eens even kijken; 
Nooit gehoord, of nooit gezien, - 
't Zal je zeker lijken! 
'k Voer je, voor een cent of wat, 
Vogelvlug, van stad tot stad, 
Door de gansche wereld. 
 
Ziet, Parijs, zoo schoon als groot, 
Hoofdplaats der vermaken; 
Londen, met zijn handelsvloot 
En zijn drukke zaken; 
Weenen, waar de Turk eens kwam; 
Neêrlands hoofdstad, - op den Dam 
't Standbeeld van onze Eendragt. 
 
Kijk, daar heb je 't Kafferland, 
Waar de Zwarten wonen; 
Hamburg en den grooten brand; 

{==24==} {>>pagina-aanduiding<<}

Hier het landschap Schonen; 
Hier Krakau, daar Petersburg; 
Regts 't verwoeste Rapenburg, 
Links Konstantinopel. 
 
Rome en de Sint Pieterskerk, 
Borneo en Banca, 
Kassel, schier een wonderwerk, 
't Barre Nova-Zembla; 
Groenland en de walvischvloot, 
Nu van Speyk weêr met zijn boot - 
Alles naar het leven. 
 
Ziet hier Hugo Grotius, 
Waar hij in de kist gaat! 
Ginds den berg Vesuvius, 
Die in volle vlam staat! 
En voor 't laatste toon ik u 
Nog in Neêrlands hoofdstad nu 
's Werelds achtste wonder. 



{==25==} {>>pagina-aanduiding<<}


{== afbeelding 
	
==} {>>afbeelding<<}
    

   
    

{==26==} {>>pagina-aanduiding<<}


{== afbeelding 
	
==} {>>afbeelding<<}
    



{==27==} {>>pagina-aanduiding<<}

De jongleur.


Wel, drommels, kijk, dat noem ik knap! 
Die goede vriend is vrij wat rap; - 
Hij speelt, alsof 't een kaatsspel waar, 
Met kleine koopren kogels daar, 
Werpt vlug ze omhoog, vangt, keer op keer, 
Ze in de uitgestoken handen weêr; 
Laat ijzren ballen 
Op hoofd en borst en armen vallen, 
En doet zich toch niet zeer! 
Straks neemt hij nog een mes of wat, 
En slingert - ongehoorde klucht! - 
Hoog ze in de lucht, 
En vangt en vat, 
Maar slecht en regt, 
Ze in 't vallen fluks bij punt of hecht, 
En grijpt maar immer, 
En snijdt zich nimmer. 

{==28==} {>>pagina-aanduiding<<}

Gij vraagt verbaasd: Hoe kan dat zijn, 
Zou soms die man van ijzer zijn? 
Och neen; ge ziet geen wonderwerk, 
Maar oefening maakt wonder sterk; - 
Nogtans, - het mes en kogelspel 
Is kunstig, ja, en mooi en wel, 
Maar - nergens nut toe; - naar mijn oordeel, 
Geeft een beroep meer eer en voordeel. 






