
   
        
           
               Volksleesboek voor middelbare en lagere scholen en Vlaemsche huisgezinnen
               Johan Michael Dautzenberg
               Prudens van Duyse
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Volksleesboek voor middelbare en lagere scholen en Vlaemsche huisgezinnen van Johan Michael Dautzenberg en Prudens van Duyse uit 1854.
               
               
                   
                       p. 203: voetnoot ‘(2)’ heeft in het origineel abusievelijk nootverwijzing ‘(1)’ gekregen in de lopende tekst. In deze digitale versie is dat verbeterd.
                       p. 379: de errata zijn in deze digitale versie doorgevoerd in de lopende tekst. De opgave ervan is verplaatst naar dit colofon.
                   
               
           
           
           
               daut002volk01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: BIB.TA.001034, scans van Google Books
               
               Johan Michael Dautzenberg en Prudens van Duyse, Volksleesboek voor middelbare en lagere scholen en Vlaemsche huisgezinnen. C. Muquardt, Gent / Leipzig 1854
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Volksleesboek voor middelbare en lagere scholen en Vlaemsche huisgezinnen
               Johan Michael Dautzenberg
               Prudens van Duyse
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Volksleesboek voor middelbare en lagere scholen en Vlaemsche huisgezinnen
               Johan Michael Dautzenberg
               Prudens van Duyse
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-02-03
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Johan Michael Dautzenberg en Prudens van Duyse, Volksleesboek voor middelbare en lagere scholen en Vlaemsche huisgezinnen. C. Muquardt, Gent / Leipzig 1854
 
Zie: https://www.dbnl.org/tekst/daut002volk01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==π1==} {>>pagina-aanduiding<<}

VOLKSLEESBOEK.

{==π2==} {>>pagina-aanduiding<<}

Hebbende doen onderzoeken het werk: Volksleesboek, etc., door J.M. Dautzenberg en P. Van Duise, laten wy toe, dat het gedrukt worde.

Mechelen, den 26 november 1853.

P. CORTEN, vic. gén.

DRUKKERY VAN G. STAPLEAUX.

{==π3==} {>>pagina-aanduiding<<}

VOLKSLEESBOEK
VOOR MIDDELBARE EN LAGERE SCHOLEN
EN
VLAEMSCHE HUISGEZINNEN,
DOOR
I.M. Dautzenberg en Pr. Van Duyse.
BEKROOND DOOR HET BELGISCHE STAETSBESTUER.
BRUSSEL,
C. MUQUARDT, UITGEVER.
KONINGS PLAETS.
GENT EN LEIPZIG, ZELFDE HUIS.
1854

{==π4==} {>>pagina-aanduiding<<}





{==I==} {>>pagina-aanduiding<<}

Inleiding.

Ofschoon wy ter zamenstelling dezes historischen leesboeks de vlaemsche tael gebruikten, hebben wy niet uit den oogen verloren, dat er heden, staetkundig gesproken, geene Walen of Vlamingen zyn. De grondwet, die alle inwoners onder eenen scepter vereenigt, geeft hun den algemeenen naem van Belgen.
Het zou zeker een treurig schouwspel voor 't Vaderland zyn, indien zich by uitsluiting zyns staetsgenoots een waelsche of een vlaemsche geest in de regeringswyze opdeed; doch iets heel anders ware het, den eigenaerdigen stamgeest der beide volksafdeelingen, die samen de belgische natie uitmaken, weder te vinden buiten hun politisch leven. Hoe vaster zich Wael en Vlaming aen hunne voorvaderlyke geschiedenis en zeden hechten, des te verder zullen zy zich van den vreemde verwyderen. Hoe beter Wael en Vlaming

{==II==} {>>pagina-aanduiding<<}
elkander leeren kennen als van ouds her vereenigde staetsbroeders, te meer zullen zy zich wederzydig achten en beminnen. Daer zy gemeenschappelyke belangens en éenzelvige rechten hebben, zoo zullen zy zich aen eene nationale regering hechten, die beiden beschermt. In 1848, toen een algemeene storm Europas troonen schokte of verbryzelde, stonden Walen en Vlamingen on hunnen vorst geschaerd, gelyk een eenig gezin om zynen ervarenen huisvader.
Deze herinnering, deze gevoelens hebben wy door den loop des werks by onzen lezeren trachten op te wekken en te verbreiden.
Het Staetsbestuer by 't uitzenden eener prysvrage voor het beste historische leesboek vergunde den schryver alle vryheid in 't kiezen der stof en der kunstform.
Het programma behelsde het volgende voorschrift:

‘Het belgisch- historische Leesboek den lageren en middelbaren scholen voornamelyk bestemd, moet, wat inhoud en form betreft, even verdienstelyk zyn.
Het werk besta, volgens des schryvers keuze, uit geschiedverhalen, levensbeschryvingen, schetsen van zeden, plaetsen en instellingen, zoo als ook van 's lands geest- handel- en staetsontwikkeling.
Buiten het vaderlandsche gevoel en de getrouwheid, die zyn werk moeten kenschetsen, zal de schryver de stylvereischten niet verwaerloozen, noch uit het oog verliezen, dat er van geene eigenlyke geschiedenis van Belgie spraek is, maer wel van een

{==III==} {>>pagina-aanduiding<<}
werk, dat vry zy van den droogen leerstyl: van een leesboek, dat den grootsten getalle de echte wetenschapsbronne toeganglyk make, dat de vaderlandsliefde verlevendige, en al onderwyzende, den smaek der talryke lezeren vorme.’

Uit onzer inhoudstafel zal men zien, dat wy zoo goed mogelyk getracht hebben het programma in zyne hoofd- en onderverdeelingen na te komen.
In de bovenstaende woorden: historisch leesboek, ligt voor ons de aerd des styls van zulk een werk opgesloten; de schryver mag niet te hoog klimmen, niet te laeg dalen. Naest wetenschappelyke waerheid moest verscheidenheid onze leus zyn.
Wy vooronderstellen, dat ons boek zich vooral tot jongelingen richt, die de moedertael kennen, en in haren geest en woordenschat willen ingewyd worden: tot de hoogere klassen der lagere scholen, tot de verschillende afdeelingen der middelbare gestichten en tot de vlaemsche huisgezinnen.
Staetkunst geldt by ons voor vaderlandsliefde; die verhevene deugd sluit zich gaerne den godsdienste aen. Zonder de partyschappen, die zich in eenen staet opdoen, te beoordeelen; indien zulks zyn plicht niet is, vermydt de volksschryver alle klippen des aenstoots, geldt het personen of feiten, over welke de tyd zyn duerzaem vonnis nog niet in 't geschiedenisboek heeft geschreven. De vaderlandsliefde bouwt op eene onwankelbare grondvest, en als zy spreekt, worden hare loutere gevoelens door alle andere volken bekrachtigd.

{==IV==} {>>pagina-aanduiding<<}

Wy hebben alom waer 't paste, ongezocht en ongeveinsd, den Staetsbesture recht laten weêrvaren; wy zyn overtuigd, dat geheel de natie het hierin met ons eens is. Onze onafhanglykheid rekent op onpartydigheid.
Wy hebben meermalen gesproken over de gedenkstukken, die van onzen vaderlandschen roem tot des volks oogen spreken; wy hebben ook de poëzie, die tot zyn harte spreekt, niet mogen voorby gaen. Verscheidenheid was immers eene vereischte, en waerom zouden wy niet, waer 't pas gaf, uit vlaemschen dichteren geput hebben? Zal niet menig lezer, wanneer hy de namen der dichteren kent, ook hunne gewrochten willen lezen? De tael der dichtkunst spreidt immers den grootsten rykdom van woordenkeuze en woordenvorming ten toon.
Wy hebben ook hier en daer de oude dichters en prozaschryvers in hun oirspronglyk gewaed doen optreden, opdat de lezer aen ons glorieryk verledene niet heel en al vreemd zoude blyven. Ook zyn onze archieven den meesten menschen onverstaenbaer, omdat zy aen de oude schryfwyze niet gewoon zyn. De oude tael wordt gemakkelyk door 't oor verstaen, omdat het vlaemsch op vasten, wortelryken bodem rust; niet zoo door 't oog, omdat de ouden meestal den klank zochten weder te geven, terwyl men thans meer op de afleiding (étymologie) ziet. En daer geen der beide stelselen ooit volstrekt uitgevoerd werd, noch uit te voeren is, hebben wy meermalen ellendige twisten zien opryzen, om te weten of een klank op deze of gene wyze moet afgebeeld worden. Men twistede

{==V==} {>>pagina-aanduiding<<}
over spelling, en men verloor de hoofdzaek, de vormen der tael, uit den ooge, namelyk: de verbuiging, de vervoeging en de beheerschte naemvallen.
Wy volgen 't algemeene vlaemsche gebruik der ae, ue en grieksche y, in plaets van aa, uu en ij; bezigen ch voor t, wanneer de lettergreep kort is, gelyk Bilderdyk en zyne talryke hollandsche en belgische navolgers, en schryven de g in zulken gevalle alleenig in legt, ligt, zegt. Met prof. David schryven wy lichaem, kachel, enz., en verzoeken de jonge lezers, dat zy den korten uitgang lyk niet uitspreken zoo als in gelyk.
En hiermede leveren wy dit werk aen degenen, die in een boek iets meer dan bloote verlustiging opsporen. Op leergierige Belgen rekent ons vaderland, als het in de toekomst staert.

Zoo verre ging onze Inleiding; wy voegen er deze regels by.
Dertien fransche en vyf vlaemsche werken werden ten pryskampe ingezonden.
Een koninglyk besluit noemde de volgende Heeren tot rechters der ingezondene schriften:


Borgnet, toenmalige Rector der Universiteit van Luik;

Faider, thans Justitie-minister;

Moke, hoogleeraer aen de Universiteit te Gent;

Stas, raedsheer aen 't hof van Cassatie, en

Veydt, oud-minister.


De uitslag onzer poging staet op den titel dezes boeks te lezen.

{==VI==} {>>pagina-aanduiding<<}




{==1==} {>>pagina-aanduiding<<}

I


Liefde tot de geboorteplaets en 't vaderland.


O God, die ieder reinen gloed 
Geboren voor de onsterflykhede 
In 's menschen hemelend gemoed, 
Nog met de jaren groeijen doet, 
Wat ook haer yzren voet vertrede - 
O God, die wieg en koets van vrede, 
Die vaderstad en vaderland, 
Die vaderland en menschdom mede, 
Omvlecht met éénen zieleband. 


Waerom beminnen wy boven alle andere plaetsen op aerde de plaets, waer onze wiege stond, waer ons de droomen der kindsheid, de vreugdetooneelen der jeugd omfladderden?
Immers, onze eerste woning, ook dan als zy geringe natuerbekoorlykheden bezit, schynt ons lief en verrukkend; en het gansche leven door, behaegt ons 't plekjen, waer wy de eerste lentebloemen plukten, waer zomer en herfst ons aerdbezieën en kersen, kernvruchten en druiven aenboden; ja, nog in vergevorderde jaren betoovert ons

{==2==} {>>pagina-aanduiding<<}
het herdenken aen onze vroegere verblyfplaets, aen de haer omgevende hoven of vyvers, bosschen of rivieren.
Wat ons evenwel meer dan dit alles uit den vreemde naer onze geboortestede verlokt, is de herinnering aen menschen, die ons dierbaer zyn en blyven, die dezelfde denkbeelden als wy bezitten, dezelfde godvrucht in hun harte koesteren, en in alles wat ons bedroeft of verblydt, innig deel nemen. Die menschen zyn ons bekend, bevriend, aenverwant: het zyn ouders, broeders of zusters; die menschen spreken met ons ééne en dezelfde tael, en drukken wat hun lief of leed is met dezelfde voorvaderlyke klanken uit.
Te rechte, ja, schatten, beminnen wy 't oord, waer we 't daglicht ontfingen, en diegenen wonen of rusten, aen wie ons een onverbrekelyke liefdeband verknocht, die over graf en tyd heenreikt.
Bekoorlyk zong dan ook de dichter d'Hulster:

Ach! onder gindschen grafgesteente 
Rust alles, wat me ooit dierbaer was: 
Rust myner oudren kil gebeente, 
Wyn ega 's en myns broeders asch. 
Daer laet ik stille tranen vloeijen; 
Voel sterker 't hart aen deugden boeijen, 
En zie by 't kruis op 't graf geplant 
'T verleden en de toekomst leven, 
En twee my heilige beelden zweven: 
Myn Godsdienst en myn Vaderland! 


En zouden wy, christene burgers, dan niet voor ons vaderland leven? Hebben wy geene overvloedige beweegredenen om 't hoog te schatten en teeder te beminnen? Reeds door zyne den handel gunstige ligging aen de zee, door zyne eigenaerdige grenzen van Noord, Oost en Zuid komt het aentrekkelyk voor. Het verblydt ons, dat zoo vele woningen naest vruchtbare akkers en bloemryke hoven aen bevaerbare rivieren liggen, dat zoo vele kudden zich op grasryke weîlanden, zoo vele vrachtwagens op welgebouwde

{==3==} {>>pagina-aanduiding<<}
wegen ontmoeten. Het verblydt ons niet minder, dat wy op voorbeeldig ingerichte yzerwegen ons van 't eene uiterste des landes tot het andere, schier vogelsnel, kunnen begeven, hetzy om handelbelangens of familie- en vriendschaps-betrekkingen. En is het niet bemoedigend te aenschouwen, hoe alomme dorpen en steden van bloeiende en groeiende welvaert getuigen?
Wy kunnen nauwelyks een gevoel van fierheid onderdrukken, als wy in 't Oosten en Zuiden des vaderlands schatten van delfstoffen en metalen in 't licht zien opvoeren, terwyl de vlaemsche bevolking bepaeldelyker voor 't onderhoud en de kleeding zorgt.
Alles wedyvert ten onzent in de vakken van handel en nyverheid, en dank zy der bescherming, die ook de nederigste werker geniet, het peil onzer welvaert klimt immer hooger en hooger.
Zeker is er geene volmaektheid op aerde te hopen, waer ons slechts eene hoogere wereld voorgespiegeld wordt; doch, indien er vooruitgang te bemerken is, dan moeten wy 't staetbestuer ten minste eerbiedigen, en den Hemel pryzen: want om des beteren wille, mogen wy nooit het goede miskennen, dat wy zoo ruimschoots genieten.
Zyn onze wetten en instellingen niet allen zoo volkomen als wy ze wel wenschten (wellicht draegt er de bevolking en ons tydstip gezamentlyk de schuld van), wy moeten nogtans openhartig bekennen, dat zy den inboorlingen over't algemeen voldoen, en dat dezen de wettelyke middels in de hand hebben om dergelyke wetten en instellingen te doen verbeteren.
Ook staet met ons allen onder 't oppergezag der grondwet een wyze en voorzichtige Vorst, die onze volksdommelykheid begrypt en die ze meermalen (vooral toen ontlangs in 1848, gansch Europa in oproersvlammen sloeg), uit dreigende gevaren wist te redden.

{==4==} {>>pagina-aanduiding<<}

Indien wy voortstappen in 't spoor van zedelykheid en godsdienst, van onderwerping aen overheid en wet, van verstandelyke en stoffelyke ontwikkeling, dan ligt er voor ons en onze nakomelingen nog veel goeds in de toekomst opgesloten; dan rust ongetwyfeld de zegen des Heeren nog lang op het dierbare Belgie!
Waerlyk het zou den Belg dubbel tot schande zyn, indien hy een vreemd land boven 't zyne verhief, indien hy de zeden zyner voorouderen of de tael zyner stam - of landgenooten met minachting bejegende: in derwyze zoude hy zich zelven, ook voor den vreemdeling, brandmerken; hy zoude te zamen èn het bewys zyner volstrekte onkunde in 't schittrende verledene, èn zyner ontaerding tegen over den voortlevenden stamme en volke blootleggen.
Niemand zal op het denkbeeld komen zyne landgenooten tot de liefde des vaderoords uittenoodigen: die liefde is elken edelen mensche ingeboren: eene hoogere stem predikt hem die aen. Maer by ydelen pochenden liefdewoorden mag het niet blyven: o neen! wie 't vaderland oprecht bemint, bewyst het door daden; hy handelt volgens zyn geweten en naer vermogen voor 's lands welzyn. Niet altyd moet of mag hy zyne eigene belangen voor oogen hebben: de betrachting zyner burgerplichten zy hem dierbaer. Als mensch, als christen bevordere hy steeds het algemeene welzyn! Deze gevoelens moeten hen allen bezielen, die het tegenwoordige geslacht ter handhaving van alles wat nuttig en belangryk, wat edel en schoon, wat groot en heilig is, willen aenwakkeren!
Geen volk bezit een heerlyker voorleden dan het onze: ja, de overweldigers en vyanden zelven (te rekenen van den werelddwingenden Romein tot die van onzen tyde) zyn verplicht onzen volksstamme, onzer natie, hoe klein ook, hulde toe te brengen.
Welke levende tael heeft zoo vele spraek- en letterjuwee-
{==5==} {>>pagina-aanduiding<<}
len uit de middeleeuwen bewaerd? Wat volk heeft grooteren roem zoowel op 't woelige oorlogsveld als in 't stille gebied van Kunsten en Wetenschappen ingeoogst? Wat land heeft sedert onheuglyke dagen talrykere weldadigheidsgestichten opgericht? Waer eindelyk heeft men zoo vroeg reeds en door alle tyden heen by zoo ruime welvaert zoo veel vryheid vereenigd gevonden?
Indien er iemand nu op al het voortreffelyke, dat hem hier omgeeft, koel en koud kon nederblikken, indien er iemand met de chronyken der vaderen onbekend, die schriftelyke overleveringen hunner grootheid belangeloos kon aenstaren, o mogen dan de volgende bladen zyne ziel uit haren sluimer opwekken! Mogen zy hem over zyne vast toevallige, doch niet te min laekbare minachting doen blozen.

Ja, Vaderland! uw liefdevonken 
Doorgloeijen elk regtschapen hart. 
Gy schenkt, ook zelfs in 't stof gezonken, 
Een roem, die graf en eeuwen tart! 
O, mogten op uw wenk de Belgen, 
Die adeloude glorietelgen, 
Hun' vorst omstuwen hand aen hand, 
Zy die in vrede of oorlogswoeden 
Geen zucht, geene andre wenschen voeden, 
Dan heil en roem voor 't Vaderland! 
 
(D'Hulster.) 





{==6==} {>>pagina-aanduiding<<}

II


Belgische zede- en gewoonteschetsen.

Eerste afdeeling.

Wy herinneren ons allen tot in de vergevorderdste jaren met een innig genoegen alles, wat wy in vroegere dagen beleefd hebben; die herinnering verlevendigt en verheerlykt vooral dan ons tegenwoordig bestaen, wanneer zy zich aen den lieven geboortegrond hecht; wanneer verwanten, vrienden en bekenden die met ons deelen, of onderling uitwisselen. Hoe vele gelegenheden toch hebben wy in ons leven niet, om over feesten, plechtigheden en vriendelyke byeenkomsten uit verledenen tyde te spreken; en wie vindt dan niet, dat het voorheen bekoorlyker dan het tegenwoordige was, dat er eene gulden morgentint beefde en leefde op alles, wat de kindsheid en de eerste jeugd omgaf, eene tint, die door de mannelyke ernstigheid zoo dof weggevaegd wordt? Nauwelyks is er eene week in het jaer, die ons niet het eene of andere gebruik, de eene of andere plaet-
{==7==} {>>pagina-aanduiding<<}
selyke gewoonte, dit of dat feest in het geheugen kan terug roepen. Laet twee dorpsvrienden elkander toevallig in een afgelegen gewest ontmoeten; weest opmerkzaem op hun gesprek, en ziet eens hoe hun gelaet zich ontplooit en opheldert, zoodra zy op den grond dier jeugdige herinneringen elkander bejegenen.
Trachten wy onze lezers, als of zy oude dorpsvrienden waren, aen te zien; zy zullen zeker met hetzelfde genoegen, als die elkander op dien grond ontmoeteden, ons geheugen zyne kleine schatten zien voor den dag halen, terwyl zy zullen opmerken, dat wy nog een en ander tooneel overgeslagen hebben. Zulks op te merken naer persoonlyke ondervinding, is ook al een genot. De ziel, in hare gewaerwordingen en herinneringen, is immers de grootste bron van vreugde: en die bron is onuitputtelyk! Wy hopen deshalven, dat onze lezers beide tegenwoordige hoofdstukken veel te beknopt vinden, ja in staet zyn zullen die te vertienvoudigen. Het ligt noch in ons vermogen, noch in ons doel om alles te zeggen, of zelfs maer bloot op te geven; juist by het behandelen dezes onderwerps willen wy uit geene vreemde bronnen putten; juist hier willen wy buiten eene enkele uitzondering, ten slotte geplaetst, niet meer geven, dan wat een vluchtig reisjen in het verledene ons veroorlooft aen te stippen.
Geleerde aenmerkingen, grondige opsporingen naer den oorsprong van iedere gewoonte of van ieder gebruik, benevens het ophangen van uitvoerige taferelen der belgische zeden, zullen wy aen deskundige pennen overlaten. De heeren Coremans, Moke, Schayes en vele anderen dienen door weetgierigen hieromtrent geraedpleegd te worden; wy hebben slechts weinige bladzyden ter onzer beschikking, en beginnen dan ook maer dadelyk met den aenvang des jaers om ons te sinte Sylvester ter ruste te leggen.
In ons dorp staet men primo january zoo vroeg en zoo

{==8==} {>>pagina-aanduiding<<}
stil mogelyk op, om de huisgenooten met den heilwensch: Een zalig nieuwjaer! te verrassen. Men verbergt zich in de kleerkas, achter eene deur, in schuer of stal, immers waer men denkt, dat de persoon, die men verrassen wil, zich eerst begeven zal; want de verraste moet een fooitjen geven. De ouders, de huisbazen, willen zy niet voor gierigaerds doorgaen, vallen steeds met openen oogen in den hun gespannen strik, en den ganschen dag door verhaelt men al glimlachend op welke slimme wyze men dezen of genen betrapt heeft, en hoe deze en gene karig of grootmoedig zyne verrassing heeft betaeld. Is het ook zoo by u gebruikelyk? Wordt ge by u ook op een zoet druppelken, met een stuk peperkoek of een wafelken door den verraste vergast? Krygen de kinders, de knechten, meiden en werklieden ook niet een klein nieuwjaersgeschenk van hunnen ouderen of meerderen? In de groote steden, zult ge misschien zeggen, gaet het vry deftiger en grootscher toe: daer kent men dat schreeuwende verrassen niet; daer komt men elkander plechtig gezondheid en welvaert toewenschen, of men steekt den knecht zyns bekenden een kaertjen in de hand, als men zich de moeite getroosten wil, dat zelf te dragen. Wy weten het, in de steden is de nieuwjaersdag voor de meeste menschen de eerste plaegdag des jaers. Sommigen loopen roet hun naemlystjen en hunne kaertjens wel honderd en meer huizen af, en zyn dan nog bywylen verplicht, het beste inkomen eener maend aen beuzelachtige nieuwjaersgiften uit te geven. Daerom, wanneer men op nieuwjaersdag niet de gelegenheid had zynen schier onoptelbaren vrienden in de stad zynen wensch aen te bieden of toe te roepen, dan heeft men hier veertien dagen veroorloofd uitstel, die by de min licht geraekten tot de geheele eerste maend verlengd worden.
Driekoningendag verliest allengs in de groote steden zyne aloude plechtigheid, maer op den lande blyft het een

{==9==} {>>pagina-aanduiding<<}
ware koningsdag; wanneer men zynen boonenkoning kiest of den koning trekt, is men buiten nog zoo blyde, ja blyder, dan alle koningen der wereld. Den koning met briefkens by loting trekken, is wellicht dietscher, dan op zyn fransch eene boon in eenen koek bakken, en dien in zoo vele stukken snyden als er aenwezigen zyn. Kiest men den koning met briefkens, dan trekt een ieder zyne bediening aen 't hof, waerby noch de biechtvader, noch de schenker, noch de zanger, noch de zot vergeten worden, op dat alles daerby zoude ingericht zyn als ten tyde onzer vaderen, en der koningen van voorheen, die ook dan reeds geene zotten konden vermissen om zich wat te verzetten. Kleine huisgezinnen komen overeen, by dezen of genen gegoeden vriend den koning te gaen trekken, en dan neemt ieder gast de hem te beurt gevallene rol aen. Wie schenker is, die schenkt vry mild, wie zot is, kan zich allerlei grappen veroorloven; de minister van policie houdt er de orde, en de biechtvader heeft er minst van allen te doen. Een ieder eet en drinkt, en schertst en lacht, en wanneer de koning zyn glas aen de lippen brengt, dan verheft zich telkens de algemeene jubelkreet: De koning drinkt, leve de koning! Die plechtigheid begint by sommigen aenstonds na het middagmael, by anderen komt men eerst des avonds te zamen; dan ook hoort men eerst de vreugdekreten langs alle straten; in de pachthoven gaet het mede allervrolykst toe, men kan er zich overtuigen, dat men juist op geene vergulde stoelen zitten moet, om des levens gezellige zaligheid met volle teugen in te drinken. Jammer is het, dat zulke koningsdagen, waerop de broederlykheid en de gastvrye nabuerschap zoo gul gevierd worden, allengskens met de modische onstandvastigheid verzwinden, om plaets te maken aen ydele pochery of aen nietsbeduidende plichtplegingen, die u de maeg zoo ledig laten als het hart. Nu, wie herinnert zich niet met genoegen, dat hy als kind andere

{==10==} {>>pagina-aanduiding<<}
kinders naliep, die de drie koningen met hunne voornaemste kenteekenen voorstelden. De een hunner droeg eene groote papieren ster op een slank staekjen gevest. Die ster draeide zoo mooi ook in vollen dage rond, en mooier nog des avonds, als er een lampken in hing. Een andere droeg den fraeipypenden doedelzak om het oude liedeken rommelend te begeleiden, dat volgender mate aenheft:

Dry koningen met eene sterre 
Kwamen gerezen al van zoo verre, 
Zy riepen alle gelyk: Offeranden! 
Laet wierook branden! 
Zy riepen alle gelyk vivat! enz. 


De lange winter avonden vrolyk te verkorten is zeker eene den stedelingen bezonder eigene kunst. Hebben zy niet hunne luisterryke thee- en danspartyen, waerop de statige papas en mamas hunne whist- en bostontafelkens innemen, om er dikwerf een rond sommeken te verspelen, terwyl de jeugd jeugdigeren driften den toom viert? Heeft men juist geene soirée, dan heeft men veelal het tooneel. 't Is zoo, men heeft het tooneel dat ernstig de ziel zou moeten verheffen, of min ernstig, lachende, de zeden kastyden; maer waerop men tegenwoordig slechts by uitzondering een fatsoenlyk stuk voordraegt. Wie kan het ontkennen? De fransche zeden, zoo woest of zoo luchtig, hebben aen de schouwspelen eene zoo wangedrochtige of verleidende richting gegeven, dat een eerlyk familievader, en ja, ook de minst gestrenge, doch niet gansch van ziel en verstand beroofde, zich wel wachten zal er zyne kinders henen te leiden. Ware het tooneel echt vaderlandsch, dan zoude het ons iets beter schenken, dan een zoo gevaerlyk vermaek; dan behoefden wy niet te vreezen, voor de verwoesting van kieschheid en eerbaerheid by den opko-
{==11==} {>>pagina-aanduiding<<}
menden geslachte; het naäpen van Parys is hier bezonders van den verderflyksten gevolge. Kortom de avondstonden zyn in de stad zoodanig netjens berekend, dat er nauwelyks een enkele overblyft voor eene puer toonkunstige huisoefening. Pleizier is er in de stad, veel pleizier; overmaet van pleizier voor allen, die in 't goud zwemmen, of ten minste niet wel weten wat doen met hun speelgeld, zy mogen dan oud of jong zyn. Maer wy kennen de stad en het land, wy weten, dat er voor ziel en hart bitterweinig onvergald genot, alle dagen voor sommige bevoorrechten, en by tyden en wylen voor 't volk, in de steedsche vermaken te scheppen is. Daerentegen vindt arm en ryk op het land rondom den flikkerenden haerd of by eene dampende schotel aerdappelen een zelfde stil en onverouderend genoegen. Waer is het huis, dat niet den eenen of anderen 
verteller bezit, die den schat ontsluit der oude sagen en volksgeschiedenissen? Vader Cats, Pater Poirters en de historien van Genoveva, van Fortunatus, van de vier Aimons kinderen, van den Ridder met den zwane en zoo vele andere eenvoudig, doch op verre na niet kunsteloos geschrevene boeken zyn gedurende de lange winteravonden des landmans doelmatige uitspanning, terwyl zyne vrouw vlas of wol spint, of koussen breidt voor het huisgezin, en zelfs wel eenig oude lied aenheft, zoo als dat van

Heer Halewvn 
Zonc een liedekyn... 


waervoor al de gemaskeerde liedekens van nieuwer date het moeten opgeven. Zulke avonden zyn den landmanne zoo verkwikkend, dat hy zich wel wachten zal met de zynen ter ruste te gaen, zonder in een algemeen gebed den Heere zynen dank er voor te betuigen. O, hoe geheel anders streelt ons het aendenken dier stonden op 't land tegenover

{==12==} {>>pagina-aanduiding<<}
de met gas verlichte byeenkomsten der schoone wereld, die van binnen dikwyls toch zoo leelyk is!
Vastenavond! Zie daer eene pret voor den dorpeling. Hier worden oliekoeken of smoutbollen bereid, ginds boekweitkoeken en wafelen: daer ziet men gesmuld worden; dat hoeft er by om gansch blyde te zyn. Het volk en de kinders staen hier in, gelyk in vele andere punten gelyk. Het beste gerstebier wordt aengetapt, en wat van het vroeger geslachte zwyn nog keurigs overbleef in worsten, ribbekens en hesp, dat wordt van den balk gehaeld en pot en panne toevertrouwd; de stalknecht zoowel als de baes, de meid gelyk de huisvrouw, hier wezenlyk allen gelyk voor de wet van den huize, mogen zich eens recht vrolyk op de lange vasten voorbereiden, en wat op rekening nemen.
De jongens en knapen van het dorp vereenigen zich zonder voorafgaende afspraek op eene bekende plaets, en met eenen kleinen en eenen grooten korf voorzien, trekken zy jokkend en lachend van deur tot deur onder 't zingen van 't aloude liedeken:

Een kluitjen en een koolken (1) 
Een vonkelhoutjen, een! 
Hier woont ook nog 'ne ryke man, 
Die ons nog iet geven kan, 
Geeft ons iet en laet ons gaen, 
Laet ons niet zoo lang hier staen, 
Wy moeten nog zoo wyd gaen. 


En de milde boerin geeft een kluitjen of een koolken, ook wel een paer eieren. Wie niets geeft, krygt maer eenen slechten groet; ondertusschen gaet de ommegang, altyd zingende voort, tot de groote korf vol brandstoffen en de kleine vol eieren en spek geraekt zyn. Dan weten de jeug-
{==13==} {>>pagina-aanduiding<<}
dige gasten ergens eene oude weduwe of anders bedrukte vrouw op te sporen, die de brandstoffen ontfangt om er te harent drie dagen lang een goed vuer mede te stoken, mits besprek voor hen allen eerst eierkoeken te bakken. Het noodige bier vindt zich van zelf, men danst en springt en men vermomt zich met papieren maskers en omgedraeide kleeren; men maekt zich belachelyk om het gezelschap te doen lachen. Wie het meeste grappen uitvindt, is niet de minst gevierde vent; wie de domste streken uitvoert, gaet voor den knapste door. Bedaegdere menschen hebben het stillere tafelgenoegen, na dat zy de kerke vlytig bezocht hebben, waerin dan op vele plaetsen het gebed van veertig uren plaets grypt.
Wat zouden wy nu by 't aenschouwen zulker rondborstige en eenvoudige dorpsvreugde over den vastenavond spreken, zoo als hy in de steden gevierd wordt? In ons land zyn de maskeraden by die van Rome, Venetië en Keulen een ellendig apenspel; de menigte werkt er niet in mede; men is zelfs beschaemd er deel van te maken. De maskenballen zyn ellendiger dan elk ander bal, en op den cours der groote steden ziet men op twintig rytuigen heden nauwelyks een enkel meer, waerin een masker zich stoutweg vertoont; de kindermeissens en de groote kinders, die men 't volk heet, alles staet daer, in een bont mengelmoes, langs de straten en geeuwt aen de vensters in de verwachting, dat een masker of eenig zot hun de eer doe zich aen te bieden. Wy hebben licht ongelyk, maer wy belyden het openhartig, wy zyn der onvolkmatige stadsvreugden wars, en zingen nog liever met de dorpjongens:

Een kluitjen en een koolken, 
Een vonkelhoutjen, een! 


Wy gingen nog liever des noods met Jan en alleman op den aschdag ons kruisken by den pastoor halen, zoo als

{==14==} {>>pagina-aanduiding<<}
onze goede ouders het sedert eeuwen deden, terwyl er dan een concours ingesteld wierd voor hem die 't schoonste kruisken gekregen had, en men er byvoegde: Die zyn kruisken tot paeschen toe gaef weet te bewaren, zal van mynheer den pastoor een nieuw kleed krygen.
Zes weken vasten, dat is toch wat te lang voor onze hedendaegsche magen, deshalven heeft men ook om half vasten weder een feestjen voor kinderen ingesteld, waer de groote persoonen natuerlyk ook wel hun deeltjen van weten te nemen. Wy zagen eens in onze jeugd in Limburg een aerdig gebruik, dat thans wellicht daer afgeschaft is, maer elders nog kan bestaen. De koster gaet met eenen korf vol krakelingen of krombrooden op eene groote weide, en steekt er telkens drie op drie stokken als doelwit voor de beste loopers, die van een besproken punt er toe snellen. Dat is een spelleken, dat wy nog gaerne eens zouden herzien, en dat wellicht tot eene oude overlevering behoort.
In Braband is er rond half vasten overal spraek van den Greef, die er omtrent zulk eene zending heeft als elders de St.-Nicolaes; de kinders dragen 's avonds hunne korfkens tot hunne verwanten, tot peter en meter, en halen die 's anderdaegs morgens al heel vroeg vol geschenken terug. Men hoort te Brussel nog alom het liedeken op eene eigene wyze zingen:

Greef van half vasten, 
Wat hebde my gebrocht? 
Krombrood en slangen (1) 
De Greef gaet morgen hangen. 


De Greef maekt overal veel ophef, maer byzonders in Brussel, Antwerpen, etc.
By dit alles, zoo men ziet, straelt er iets godvruchtigs

{==15==} {>>pagina-aanduiding<<}
door. Onze voorouders in hunne maetschappelyke godsdienstigheid hebben gewild, dat ook de kinders deel zouden nemen in de voorname kerkfeesten, maer op eene wyze gëevenredigd naer hunnen jaren en begrippen. Onze voorzaten hebben, naer Jesus eigene leer, den godsdienst tot een kind met de kinderen gemaekt; op dat de kleinen, nauwelyks den leibande ontwassen Hem teeder zouden beminnen, die voor allen grooten of kleinen, ryken of armen eenen lach en eenen kus heeft. Palmzondag gaet ons dit nog schilderachtiger verzinnelyken.
Op Palmzondag brengt men, het heele land door, pakjens palmtwygen naer de kerk, die er gezegend worden. Ofschoon ons palmhout geenszins aen de morgenlandsche palmen gelykt, waervan in de heilige schrift gesproken wordt, weten wy echter eene heilige bybelbediedenis aen dit oude gebruik te geven. Ook steekt men naer de wyding de palmtakjens t'huis onder het dak en aen het crucifix, opdat het huis beschermd worde door Hem, die de twygen deed groeien. Op vele plaetsen zorgt de landman, dat er op elk stuk land een takjen in den grond gestoken worde. De kinders laten niet na, er 't steenen wywatervat, dat by hun beddeken hangt, mede te vercieren, terwyl het alleszins geschikt is om, waer 't past, een recht poëtisch kwastjen of wywater borstelken (kan men 't zoo zeggen) aen de hand te bieden.
Iedereen kent de kerkelyke oefeningen der heilige week, en weet, hoe de klokken op witten donderdag naer Rome vertrekken, om er paescheieren te gaen halen: aldus wordt het zwygen derzelven, als rouwteeken, niet onaerdig verbloemd. Voor de kinders is de terugkomst dier vreugdeklokken, op zaturdag voor Paeschen een allervriendelykst feest. (1)

{==16==} {>>pagina-aanduiding<<}

Op vele plaetsen onzes lands gingen de koster en de choorknapen op de drie laetste dagen der goede week, van huis tot huis paescheieren inzamelen; en dan wist men er voor den paeschdag, waer volop eieren te koop waren. De jeugd vereenigde zich in sommige dorpen vooral in Limburg op paeschzon-en maendag en zelfs nog op Beloken paeschen op eene soort van wedstryd. Wie de hardste eieren bezat, won die zyner mededingeren, indien hy met de zynen die zyner gezellen, kop tegen kop, doorsloeg. De gebrokene eieren werden des overwinnaers buit. Dat er in die wedstryden mede soms bedrog plaets greep, zoude men haest niet gelooven, maer daer zyn eenige onkiesche knapen, die in uitgeblazene eiers pek gieten, of zelfs marmeren eiers laten verwen, om al de harde eiers van de wereld te kloppen. Doch het betrog lekt spoedig uit, en ja, dan wil niemand meer iets met den bedrieger gemcens hebben.
De eerste mei vlecht geenen looverkrans om alle hoofden, hoe jeugdig ook: hy brengt wel eens jongelingen en ongehuwden meisjens een doornkroontjen aen. Valt er zoo het een of ander op de handelwyze of 't gedrag eener jonge dochter te zeggen, zy moet het in de meinacht boeten. De saemgeschaerde jongelingen planten dan in plaets van eenen mei of van een meiken veelal eenen strooman voor hare deur. Wat schouwspel voor 't meisjen, als het uit den zachten droom ontwaekt, 's morgens haren eersten blik uit de vensters schiet!... Een schimp voor eene hulde! myn hemeltjen! dan loopt de zoo gekenschetste met alle hare min aenbevelende hoedanigheden over menige wyventong; hetgeen hoogst onaengenaem voor die dochter is, gelyk gy wel denkt. Zy krygt somtyds op die wyze heur eigen gebrek, als in eenen spiegel voor oogen, verbetert zich en

{==17==} {>>pagina-aanduiding<<}
verwerft dan 's volgenden jaers eenen mei en soms eenen vryer daerenboven, die haer het verledene vergeten doet. Eene onberispelyke meid bekomt op het land gewoonlyk eenen prachtig vercierden meiboom, die hier en daer wel acht dagen lang voor de deur der uitgelezene staet te pronken. Moet hierby gezeid worden, dat het buiten aen dansen, of eerder vreugdesprongen even min als aen meiliedekens ontbreekt? Een der meestgeliefste van die soort is het overbekende: Danst, danst, kwezelken, ik zal u geven een peerd. Het ontbreekt by dit liedeken aen geene comieke kracht, recht kunstig, in eene allerliefste naïveteit versmolten, die ook den strengsten eenen glimlach zou afdwingen.
In de steden wordt de meinacht ook gevierd; hoe zou de stedeling zoo gansch de lieve natuer miskennen, om niet der lente eenen schoonen avond te wyden. Men plant hier ook met bontpapier en klatergoud vercierde meiboomen, men danst er om in het ronde, en verlustigt zich byna zoo goed als de landman. Maer wat in de steden meer de aendacht tot zich trekt, dat zyn de serenaden, die dan aen de voornaemste persoonen door choorzang-of harmoniegezelschappen gegeven worden, en veelal eene rechtmatige hulde zyn aen magistraten, bestuerders van nuttige maetschappyen of andere verdienstelyke persoonen.

Tweede afdeeling.

De kerk zelve schynt op de kruisdagen eenigszins deel te nemen aen de algemeene meivreugde. De processiën die dan het veld al biddende doorkruissen, hebben iets zoo

{==18==} {>>pagina-aanduiding<<}
aentrekkelyks en zielinnemends, dat een der grootste fransche schryveren er het wegslependste tafereel zyns werks, Le génie du Christianisme, aen wydde. Natuer en godsdienst, het schepsel te midden der heerlyke schepping, zynen schepper aenbiddende, wat tafereel voor hart en geest! Zulk een schouwspel weegt alle schouwspelen der stad op. O, hoe zeer betreuren wy den dag, die ons het dorp met de stad deed verwisselen! Hing het alleen van onzen wille af, wy verlieten zonder zucht de fyngeschilderde muren der stad voor de door natuer breedomlooverde pachthoven, en wy keerden uit dit eeuwige rumoer en gewoel, uit dit glorietrompetten der dagbladen tot de stille vergetelheid des landlevens terug. Op het land heeft men alleen het ongetroebelde genot der natuer; de alles bezielende lente zelve dringt maer half door tot binnen de wallen der stad.
Christi hemelvaert, Sinxen, H. Sacramentsdag zyn te midden des schoonen jaergetyds ware vreugdefeesten; het laetste vooral wordt in alle dorpen en steden des lands met de grootste plechtigheid gevierd. De kerk wekt allen door haer eigen voorbeeld daertoe op; burger en landman cieren hunne huizen, bestrooien de wegen met loof en bloemen, planten denneboomkens of lindetakken langs de straten, bouwen loofkapellen en menig heiligenhuisken (1) voor den prachtigen ommegang. Waer eene bezetting ligt, daer brengt ook de krygsman zyne hulde aen den grooten optocht der kerk; alle overheden der stad of der gemeente stappen ter verheerlyking van dien dage mede. Voor de instelling der burgerwacht, vormde men zelfs op eenige plaetsen eene soort van schuttery uit meer dan honderd man bestaende, en in twee verschillend gekleede afdeelingen gescheiden. Die schuttery was eene soort van gilde, die met der groote processie te gelyk de groote dorpskermis vierde,

{==19==} {>>pagina-aanduiding<<}
en dan ten minste drie dagen lang hare optochten hield. Vooreerst strekte zy ten cierade des plechtigen omgangs; daerna beoorloogden de beide partyen elkander. De groengekleeden vochten tegen de blauwgekleeden. Het dorp zelf was 't oorlogsveld. Men schoot met los kruid op elkander, men veinsde hier te vluchten, men viel daer in eene hinderlaeg. Trommen en pypen, ja eene ordelyke muziek uit zes of zeven instrumenten bestaende, verlevendigde het gevecht. Soms liep men ook storm in deze of gene straet, en wee hun, die de keuken niet wel gesloten hadden, de kokende hesp werd uit den ketel gelicht, en op de gezondheid des geplunderden in de herberg door de vermoeide krygers verteerd. Het is niet te gelooven, welk een belang de gansche gemeente in zulk een gevecht stelt, waer de beste huisgezinnen in vertegenwoordigd zyn, en zulks op de kermisdagen, als het dorp opgepropt is van vreemdelingen. Heeft de dorpsjeugd zulken optocht gezien, dan speelt ze nog zes weken lang soldaetjens: iets waerin wy weinig kwaed zien, en dat een vry onbloediger spel is, dan de hanengevechten en het boxeren van zekere anders vry beschaefde natie; al is de tafel harer wet nog niet geheel en al van 't roest der middeleeuwen gezuiverd, zoo dat er de markt weleens eene zonderlinge koopwaer ontfangt. Doch verder!
Laten wy het dorp daer, en komen wy een oogenblik tot de vermaken der stad terug. Ofschoon men er elkander min kent dan in het dorp, en er gevolgenlyk beleefdheid voor oprechte buervriendschap heerscht, vindt de burger het toch noodig zich eene uitspanning te scheppen, die hem eenigzins den buiten in het geheugen terugroept.
Op sinte Pieter en Pauwel, op sinte Jan, op de groote kermis pleegt men nu nog in's lands hoofdstad eenen mei te planten, kroonen over de straten uit te hangen; vroeger dansten de geburen 'savonds onder die kroonen, iets dat

{==20==} {>>pagina-aanduiding<<}
tegenwoordig eene zeldzaemheid wordt. Ook ging het jonge volk van huis tot huis hout inzamelen voor het vreugdevuer, dat den laetsten kermisdag onder de kroon ontstoken werd, terwyl het volgende liedeken werd aengeheven:

Roebedoebedoeb - Haelt den mutserd uit den hoek, 
Hier ewat en daer ewat - En 't naeste jaer nog ewat. 


Dan begon de dans in eenen geslotenen kring, gelyk de kinders dien nog hedendaegs alom in gebruik houden. Een of twee boetelingen staen in 't midden. De dansers en danserinnen zingen:

'K heb eenen ezel aen myn hand. 
Zyn ooren zyn lang. 
Wat zal ik hem te eten geven, 
De winter is lang? 
Dry keeren beschummeld brood 
Gelyk eenen ezel toebehoort; 
O gy ezel, o gy kwezel 
Zoekt uw brood! 


By deze laetste woorden stiet men een koppel in den binnenkring en de boetelingen waren afgelost! Dit spelleken herinnert ons aen den kinderdans: ‘daer ging 'nen Pater langs den kant,’ van't eene end des lands tot het andere bekend sedert eeuwen, en nog in Brussel bestaende. Wy staen voor de nauwkeurigheid van het daer gezongene liedjen in.
Maer terwyl wy van luidruchtige, langs den weg gevierde dansvreugde spreken, zullen wy ons veroorlooven, Mariae hemelvaertfeest zoo te beschryven, als 't op den 15en augusti in vele gemeenten van Limburg gevierd wordt. Op dit feest heerscht eene godsdienstige ingetogenheid, die het den christenen dierbaer moet maken.

{==21==} {>>pagina-aanduiding<<}

Alles wat veld en hof op dien tyd aen bloemen levert, wordt door de vrouwen in machtige ruikers of tuilen gegaerd en gebonden. Eene schoone koningskaers (1) en donderkruid zyn de hoofdvereischten tot die tuilen. Wie de langste koningskaers te midden van zynen kruidbos heeft, die is er fier op. Zoodra als de hoogmis luidt, richt zich het gansche dorp naer de kerk, iedereen dragt zynen ruiker, en de kerk wordt opgepropt van bloemen, dat het eene vreugde is. Voor de misse worden de kruiden en bloemen gezegend, op dat oogenblik heft de gemeente de ruikers omhoog. Wat is die plechtigheid grootsch! wat is die zegen door Gods priester over de bloemen, die starren der aerde, uitgesproken treffend! Even als de dauw de bloemen, schynt hy den godsdienstigen boezem met hemelschen dank te laven! Ja, men moet zelf zynen ruiker gedragen en opgeheven hebben, om te weten, wat volle zaligheid er in zulke plechtige bloemenzegening voor de zielen gelegen is. Dit kruidbosseltjen wordt dan zorgvuldig bewaerd, en wanneer een groot onweder aendryft, ontsteekt men vuer in den haerd, bevochtigt de drooge bloemen met wywater en laet ze langzaem branden. Zoo blyft het huis voor het inslaen des bliksems beveiligd, zegt de volkssage.
Hebben de scheîkundigen heden niet het geheim gevonden, wat de kerk sedert lang by handdadige overlevering had bewaerd, dat een rookende schoorsteen zoo goed is als een bliksem afleider van Franklin? Voorwaer het aendenken aen den 15en august is ons wel dierbaer gebleven, en wy zien het heden nog gaerne, dat de bedehuizen met loofwerk en bloemen versierd worden. De meimaend wordt tegenwoordig met hare bloemen aen de moeder onzes Heilands, aen de Rosa mystica, gewyd, en de kerken pronken,

{==22==} {>>pagina-aanduiding<<}
die heele maend lang, met de schoonste voortbrengsels der bloemgaerden; even gelyk het de gewoonte is in sommige steden, te Dendermonden, by voorbeeld, op 15en augusti in den ommegang, onder het troongehemelte van O.-L.-V. de eerste rype druiventrossen in stadshoven gekweekt op te hangen.
Ofschoon zomer en herfst in Belgie gelyk elders meest aenleiding geven tot kermissen, zullen wy, hoezeer ook die vlaemsche feesten door Teniers en anderen vereeuwigd werden, er geen gewag van maken. Wy zullen ook met eenen luchtigen sprong over de zoogezegde bals populaires heenspringen, doch willen wy niet nalaten aen te teekenen, dat er tegenwoordig niet meer gelyk eertyds twisten en gevechten op iedere kermis voorvallen. Onder dit oogpunt hebben de Belgen merkelyk gewonnen, zy twisten tegenwoordig nog maer alleen op het veld der kiezingen, helaes, dikwyls met zoo weinig grond en zoo blind, als onze voorouders op hunne kermissen: doch waer er op 't eene punt voortgang, beschaving is, zal 't op 't andere punt met der tyd ook wel komen.
Sinte Maerten brengt ons nog vele kermissen aen, en is, gelyk onze zuidnaburen zeggen, een bon vivant. Voor de kinders is die heilige op vele plaetsen ook een vreugdebrenger, hy doet hun immers wat zy liefst eten in overvloede van de trappen afrollen. De lievekens kunnen met hunne handekens, die zy wel wat grooter zouden wenschen, nauwelyks de appels en peren, de kastanjen, noten en amandelen oprapen, die hun van boven de huistrap, zoo dicht als eene hagelbui toestroomen.
Maer geen heilige wordt door het opkomende geslacht alom met zoo veler geestdrift begroet als sinte Nicolaes, ‘den nobelen baes,’ den eenigen heilige, die by de gereformeerden zyn volle crediet bewaerd heeft. De Brusselsche greef zelf heeft hem niet geheel doen vergeten in

{==23==} {>>pagina-aanduiding<<}
de hoofdstad, waer men nog altoos het deuntjen zingt:

Sinte Niklaes capoentjen, 
Bringde wat in myn schoentjen, 
Een appelken of een citroentjen! 


Waer men elders wel byvoegt:

Zoo het alles daerin niet kan 
Bind 'et met e' koordeken daerân. 


welke laetste trek grooter gulzigaerds, of, duidelyker gesproken, der gulzigaerds van bejaerdere persoonen wel waerdig is.
Op de meeste plaetsen maken de kinders hunne schoenen des avonds voor sinte Niklaes zelven schoon, en plaetsen ze by hunne ouders onder den schoorsteen, op dat de heilige des nachts op zyne luchtreis, waerin hy verondersteld wordt van den eenen tot den anderen schoorsteen over te ryden, iets van zynen schat er in kunne laten vallen. De schoenen worden tevens voorzien van haver en hooi voor 's heiligen paerd of ezel, (zyn viervoeter verschilt volgens de plaetsen) en deze ook moet dan wat geflikfooid worden, anders liet hy mogelyk voor kwaede jongens iets anders dan bonbon in de schoenen vallen, en nog wel met eene roede op den koop er by. In sommige dorpen verkleedt zich de een of andere boer in eenen langbaerdigen bisschop en rydt op eenen ezel door de donkere straten voort, deelt meer roeden uit dan lekkers, en zoekt volgens het verjaerde schoolstelsel eerder door schrik, dan door milde giften op het teedere gemoed der kinderen te werken. Wy kunnen zulke optochten geenszins goedkeuren, want lacy, wy herinneren ons nog maer al te wel, wat onverzetbaren angst dit schouwspel onzen jongen geest aengejaegd heeft. Kinders verwachten liever na eenen zoeten droom, de

{==24==} {>>pagina-aanduiding<<}
gaven, die hun door hunne ouders en vrienden ter gelegenheid van sinte Niklaes bereid worden; dit volkjen wil ook met zachtheid geregeerd worden.
Teekenen wy nog het Brugsche liedeken aen, dat wy nog toevallig in de Westvlaendersche hoofdstad vernamen:

Koussen en schoenen staen te pronken 
Al in den heerd, 
De kinders slapen dat ze ronken, 
Daer komt e' peerd. 
't Is e' peerd gelyk een ezel, 
Gi heilige man! 
'K zal een deuntjen voor u lezen, 
Gif mi wat dan! 
 
Sinte Klaes, heilige man, enz. 


Waerlyk, de Russen loopen met hunnen sinte Nicolaes, den beschermer aller toevertrouwde panden, niet veel hooger dan onze kleinen. Van zulk eenen heiligen beschermer heeft de heidensche oudheid geen begrip gehad.
De winter, of zoo 't de kleinen zeggen, de tyd als Jesus zyn beddeken uitschudt, moest hier in 't noorden meer feesten dan elders aenbieden. De arme schaepkens zyn dan dikwerf door 't gure weêr in 't ouderlyke huis gevangen gehouden, en daer moeten zy verstrooiing en pret vinden, en die falen dan ook niet.
Vier dagen voor kermis is het sinte Thomas, en dan worden de huismeesters door de kinderen en de dienstboden, eer zy er op denken of niet, in het eene of andere vertrek opgesloten. Zy blyven er gevangen zitten, tot zy zich door eene belofte, van het huisgezin op wat snoeperigs te vergasten, losgekocht hebben. Taerten, wafelen, chorintenkoeken, puddings, punch, warme wyn, ziedaer de eerste de beste middels van loskooping, wanneer men in den strik der kleine of groote guiten gevallen is.

{==25==} {>>pagina-aanduiding<<}

Kersmis, de geboorte van het kindeken Jesus is voorzeker een der naïefste feesten des ganschen jaers voor de lieve jeugd. Hoe groot was onze vreugde, toen men ons op dien dag des morgens voor drie uren naer de kerk liet gaen, die met honderde lichten verhelderd was, en een in windelen gewonden kind in een kribbeken vertoonde. Onze oogen verlieten het stalleken niet, dan om den glans der waskaersen te bewonderen. Het aendenken aen die vreugde, die Limburg zynen kinderen nog aenbiedt, doet ons de nieuwe in Brussel en elders reeds ingevoerde duitsche gewoonte toejuichen, die de kleinen met eenen Christboom vol geschenken en lichten vergast. Vergeet een duitscher zyn leven lang de kindervreugde niet, die hy aen zynen kersboom beleefde, waerom zouden wy niet durven beweren, dat de Belg, die zich met genoegen de stille feesten en plechtigheden zyner jeugd herinnert, die ze trouw in zyn geheugen bewaert, ook aen het pad der onschuld en der deugd nooit geheel vaerwel kan zeggen. Het teedere gemoed slechts kan teedere gedachten koesteren, en in die koestering het onschuldige zieleleven der kindsheid in latere jaren voortzetten.
Van 't feest der onnoozele kinderen, die oude mannekens en vrouwkens, pekens en mekens spelen, willen wy niet spreken, dat is eene maskerade, die ons niet zeer behaegt, en wy sluiten liever ons zeer onvolledig, maer reeds te lang hoodfstuk met eenige regelen, die wy by zyn begin hebben doen voorgevoelen.
Is de Godsdienst t'eener tyde de vlamme, die altaer en haerdstêe bezielt, zoo voor de kinders als voor de volwassenen, zoo voor de grooten als de kleinen, natuerlyk heeft ook 't vaderland paert en deel in vreugdherinneringen, die de tyden van voorheen aen ons tegenwoordig vastknoopen. Het vaderland heeft ook zyne feesten, volksfeesten, die, als eene patriarchale overlevering, voortbloeien.

{==26==} {>>pagina-aanduiding<<}

Wy stappen over menig feest henen, ofschoon er de oorsprong van vaderlandsch schynt te zyn, zoo als het vastenavondfeest te Geraedsbergen, met bezondere comfortable omstandigheden op 't opperste van den berg dier stad gevierd (1). Wy stappen om Pierotjes venditie, die wy overigens achter het tafereel van den Gulden sporenslag melden - wy stappen over menig ander nationael feest, zoo als dat van Gilles-de-Chin te Bergen in Henegouwen, om van iets te spreken, dat sedert negendehalf eeuw den belgischen boezem van man en vrouw doet kloppen in die zelfde stad, waer wy in onzen tyde (wy herhalen 't met zekere fierheid) het ridderbeeld Godfrieds van Bouillon hebben zien opstaen, om het vaderland met zynen grooten name, als met een onverwinnelyk glorieschild te overdekken. Dat iets nu, dat men niet stilzwygend mag voorbygaen, als men over de zeden der Belgen spreekt, is de zoogezegde vrouwkensavond, uit het volgende ontsproten.
Het gerucht had zich in Belgie verspreid, dat velen der ridderlyke kruisgenooten van onzen Godfried, met hem in 't jaer 1096 naer 't heilige land opgetrokken, gevangen genomen of gesneuveld waren. Onder dezen zouden er velen van Brussel geweest zyn. Na hun veldheer Jerusalem had ingenomen, en zy hunne godvruchtige beloften aen 't heilige graf hadden voldaen, kwamen zy goeddeels in hun vaderland terug. Menig Brusselaer vergezelde hen, en stapte den 19 january 1100 op 't onverwachts zyne stad binnen. Hoe groot de vreugde des ganschen gezins om die onverhoopte terugkomst was, laet zich gemakkelyker bevroeden dan verklaren. Die vreugde moest op Germaensche wyze met een feestmael sluiten en met eenen lekkeren beker begoten zyn. Dien ten gevolge greep er eene zonderlinge

{==27==} {>>pagina-aanduiding<<}
omstandigheid plaets. Elke vrouw bevond zich in 't geval haren man van den feestdisch naer de echtkoets te moeten dragen. Ter herdenking dier gelukkige weêrkomst en der vreugde en goede cier met de omstandigheid er uit gevolgd, werd die plechtigheid te beginnen met den feestavonddisch, en te eindigen met het dragen der mans naer de echtsponde, ingesteld. Op den 19en january kondigt sedert acht en eene halve eeuw het saemvereenigde bommen der kerkklokken van Ste Gudula en St Michiel dit feest aen.

Zoo droeg uit wynsbergs veeger vest 
De trouwe vrouw den held, 
Wiens uitgeslagen arm haer prest 
Aen 't hart, dat liefdryk zwelt. 
 
Eenvoudigheid van d' ouden Belg! 
Hartroerend tafereel! 
O, dat uw schets den laetsten telg 
Der vadren innig streel (1)! 


Hoeft er nog een sprekender bewys dan de vrouwkensavond, dat de Belg aen voorvaderlyke zeden en gebruiken gehecht is, dewyl zelfs in Brussel, overigens niet de laetste stad om den vreemdeling na te bootsen, dit oude aertsvaderlyke tooneel ons in zoo vele verloopene eeuwen terugvoert?




{==28==} {>>pagina-aanduiding<<}

III


Oudnederlandsche godenleer.

Eer zy het licht des Christendoms ontfingen, hadden onze voorouders eene Godenleer, die, gelyk de tale, eenige bezonderheden uitgenomen, dezelfde was als die aller germaensche stammen. Wy bezitten weinige gedenkstukken uit de geschiedenis dezer aloude tyden; maer de Scandinaefsche volken, d.i., de Denen, Noorwegers, Zweden en Yslanders, die zich later dan wy, en wel in de xe en xie eeuw bekeerden, hebben van hun vroeger geloof talryke en gewichtige bronnen behouden. Door middel dezer gedenkstukken, door de verzameling en vergelyking veler oude schryveren heeft de beroemde duitsche geleerde J. Grimm de geschiedenis der duitsche mythologie met zoo veler scherpzinnigheid en goed gevolg bearbeid, als Cuvier er in het beschryven der voor-zondvloedsche dieren heeft aen den dag gelegd. Grimm heeft bewezen, dat de voornaemste grondtrekken en byna dezelfde benamingen der noordsche Godenleer ook by de Hoog- en Nederduitschers met onbeduidende afwykingen gevonden worden; ja, dat

{==29==} {>>pagina-aanduiding<<}
het met de noorsche en duitsche godenleer zoo gelegen was, als met de grieksche en romeinsche. De grond was dezelfde, de namen alleen verschilden; en gelyk de Grieken Zeus Poseidôn, Hêrê dezelfde godheden aenduidden, die by de Romeinen Jupiter, Neptunus, Juno hieten, zoo zeiden onze voorouders Wôdan, Thunnar en Dis voor dezelfde godheden, die by de Scandinaven de namen droegen van Odhin, Thôr en Tyr.
Wôdan, Thonnar en Dis waren de voornaemste goden der oude Germanen, die op de latynsche Mercurius, Jupiter en Mars zinspeelden.
Wôdan is de alles doordringende scheppende kracht, die den menschen en allen dingen gestalte en schoonheid verleent; van hem gaet de dichtkunst uit, - het lot des oorlogs is in zyner hand, - de vruchtbaerheid des velds hangt van hem af, zoo als ook alle hoogere goederen en gaven. Daer hy de beslisser der oorlogen is, zoo behooren hem alle in den stryd gesneuvelde edelen toe; de knechten alleen vallen Dis te beurt. Uit zyner hemelsche woning blikt hy door eene venster ter aerde nêer, en verneemt alles wat den menschen voorvalt. Hy, vader der wysheid en der poëzie, kent de tooverkunst en is machtig door zyne runen. Wôdan werd onder de gedaente eens grysaerds met langen baerde en éenoogig voorgesteld, waerschynlyk om het wereldoog, de voorzienigheid, waervan de zon het zinnebeeld was, aen te duiden. Als krygsheld droeg hy eene kap, eenen hoed of helm, en eene speer in de hand; hem werden twee raven toegevoegd, Huzin en Munin, dat is verstandig, moedig, wys en kloek; op zynen schouder zittend, zeggen hem die vogels al wat zy zien en hooren, in 't oor. Men wil, dat de spreuke: het kwaed komt aen den dag, al zouden 't de raven uitbrengen, van dezer grondgedachte afstamme. Twee wolven zitten aen zyne zyde, Gero en Freko, strydlustige dappere dieren, die de legers volgen en op de slagvelden hun

{==30==} {>>pagina-aanduiding<<}
aes zoeken. Onze voortyd gewaegt van Wôdans reizen, van zynen wagen, zynen wege en geleide. Van daer hiet nog in de middeleeuwen het zevengesternte Woênswagen dat is Wodenswagen in 't fransch le chariot de David. Eenige plaetsen in Duitschland en in de Nederlanden hebben den naem dezes ouden afgods behouden: de bekende Godesberg by Bonn, hiet vroeger Wôdenesberg; Woensdrecht by de Schelde, in de nabyheid van Bergen-op-Zoom is niet anders dan Wodanstreeht, Wodans overvaert. Nog heet by ons overal na hem de vierde dag der weke woensdag.
Thonnar, by de Hoogduitschers Donar of Donnar, de God des hemels en des lichts, de donderende God, was, na Wôdan, de machtigste en sterkste aller goden. Hy heerschte over wolken en regen, verkondigde zich door bliksem en rollenden donder en werd als een slanke, schoone jongeling met rood hair en rooden baerd voorgesteld, waerschynlyk om het vuer des bliksems zinnebeeldig aen te duiden. Hy zat op eenen door twee bokken getrokkenen wagen. Als het donderde, zeide men, dat Thonnars wagen over de wolken rolde. Hy droeg eenen zwaren hamer, melni genoemd, dien hy naer een voorwerp wierp, en die de bezondere eigenschap bezat, dat hy, na den worp, van zelf in zyne hand terugkeerde. De naem dezes gods leeft nog by ons voort in de woorden: donder, donderdag, donderblad, of donderbaerd, eene zekere vetplant (sempervivum tectorum), in 't fransch joubarbe, van 't latyn (jovis barba), die op de stroodaken wast. Alom bekend is de Donnersberg in Rhynbeyeren: in de Nederlanden dragen ook vele plaetsen den naem van Donderberg.
Dis (hoogd. Tio, zio) Wôdans zoon, was de God des roems en des oorlogs; hy hiet Wigo god, d.i. oorlogs-god. In die hoedanigheid hield hy een zwaerd in der hand, en werd ook Sahsnôt, d.i., zwaerdgenoot genoemd. Een zwaerd alleen was het zinbeeld dezes gods. De Edda stelt Dis éen-
{==31==} {>>pagina-aanduiding<<}
handig voor, omdat de wolf Fanari, in wiens muil hy de rechte hand ten onderpande leide, ze hem had afgebeten. De derde dag der weke, dysdag (oudtyds disendag) welken sommige ten onrechte dinsdag schryven, voert den naem dier godheid; Disdelle een gehucht in een dal van den Soniënbosche; Disveld, enz., ontleenen tevens hunnen naem van Dis.
Ons bestek veroorloft ons niet, om over Frôho, Nerd, Baldar en anderen hier uit te weiden.

Godinnen.

De godinnen zyn minder bekend dan de goden. Van haer had men het gemeene begrip, dat zy niet op eene vaste plaets huisden, maer eerder rondtogen om den menschdomme de bezigheden en kunsten des huishoudens en des landsbouws te leeren, zoo als spinnen, weven, zaeien en oogsten.
Frîa, als des hoogsten Gods gemalin, had den rang boven alle overige godinnen. Zy wist der stervelingen lot, maer veropenbaerde het aen niemand; zy ontfing de eedafleggingen, stond den huwelyken voor, en werd door kinderlooze vrouwen aenbeden. In Friesland en andere kustenlanden der noord zee stond zy onder den naem van Frikka bekend; by de Scandinaven luidde haer naem Frigg. Onze vrydag ontleent dier godheid zyne benaming.
Trouwa was na of nevens Frîa de geëerdste godinne; heur eeredienst schynt zelfs nog uitgebreider en beduidender geweest te zyn. Zy was met geenen gode, met geenen Anse, maer met eenen manne, Odhar genoemd, gehuwd. Die man verliet ze, en zy zocht hem, tranen vergietende de wereld door, op, en heure tranen waren van

{==32==} {>>pagina-aanduiding<<}
goud. In de kindervertelselkens worden ook peerlen en bloemen geweend of gelachen. Volgens de oudste getuigenissen verschynt Frouwa echter ook krygszuchtig op eenen met twee katten bespanden wagen. Zy trekt naer het slagveld, en deelt met Wôdan in de gevallene krygers.
Erdha, waerschynlyk Neherdha, by Tacitus vermeld als de moederaerde (terra mater) was de godinne des vredes en der vruchtbaerheid. Zy werd voornamelyk op een eiland vereerd, dat men vermeent Rügen op de Oostzee te zyn. Daer stond in een heilig woud een met eenen sluier bedekte wagen, voor welken koeien gespand waren. Een priester alleen mocht dat rytuig aenraken. Die wagen werd eenen tydlang door 't land rondgevoerd, en zoolang de tocht duerde was er alom feest, vreugde en jubel, tot dat de priester de godinne weêr tot haren tempel terugleidde. Dan werden wagen, lynwaed en beeld geheimvol in een binnenmeir gewasschen, en de slaven, die het werk verricht hadden, werden in't meir verdronken. Het schynt, dat de volkssage, die in Noordduitschland nog nopens vrou Herke heërscht, een overblyfsel is van het aloude geloof aen de godin Neherdha. Vrouw Herke vliegt het land door en verleent alom overvloed aen aerdsche goederen.
De Nornen waren, even als de Parken der Grieken en Romeinen de schikgodinnen, en gelyk by die volken drie in getalle: Wurdh, Werdhandi en Sclud, d.i., het gewezene, het wordende en het zullende worden, of het verledene, het tegenwoordige en het toekomende. Waer een kind ter wereld kwam, verschenen zy en voorspelden des nieuws geborenen levensloop. Zy verlieten het huis niet en ontfingen er geschenken. De romaensche volken (Franschen, Italianen, Spanjaerds, enz.), namen van onze dietsche voorvaders het geloof aen de Nornen over, en noemden ze (Fr.) Fées, (Ital.) Fate, van het latyn Fatum, dat lot beduidt.

{==33==} {>>pagina-aanduiding<<}

De Walkurien of witte vrouwen waren goddelyke meiden, die Walhalla tot oponthoud hadden, en den goden en Eénheriën den drinkhoren vulden. Zy zyn dienaressen van Wôdan, die ze tot den stryden zendt, om dezelve te beheerschen, in welker hoedanigheid zy ook schild - en helmmaegden heeten. Zy nemen meestal de gedaente aen van zwanen of duiven, en trekken door lucht en water en vliegen en zwemmen. Terwyl zy boven het slagveld zweven, kiezen zy de helden uit, die sneuvelen moeten, om ze overtebrengen naer de Walhalla, (sneuvelhalle). Die helden krygen aldaer den titel van Eenheriun, dat is strydgenooten der Goden. Men ziet hieruit, dat de dood den geloovigen krygeren als een feest in Walhalla toelachen moest.
Alven of Elven zyn geesten, die in de lucht en op en onder de aerde huizen, en zich den menschen meest boosaerdig en vyandig toonen.
De Nekkers of Nikkers zyn watergeesten, en Nixen, meirminnen, zyn meidekens met groen hair, die zich in bronnen en rivieren ophouden, en door heure tooverzangen jongelingen en mannen in heur nat ryk lokken.
De Reuzen verbeelden de ruwe natuerkracht, en de Dwergen zinspelen op de persoonlyke handigheid en bedrevenheid. Beide bewonen onderaerdsche holen en grotten, waer zy zich als smeden onledig houden. De reuzen verbeeldt men als plomp, de dwergen als fyn en listig; de laeststen staen by onze landlieden nog als Kaboutermennekens te boek. Men vertelt er kluchtige en wonderlyke historien van aen groote en kleine kinders.
Onze voorouders zagen de wereld als onverganglyk aen, zelfs in heuren ondergang zagen zy slecht eene gedaenteverandering.
Na den wereldbrand kwamen de vrome menschen in de zale Brimir, waer zy in gestadiger gezondheid meet dronken. De meineedigen, die na den dood aen't lykenstrand

{==34==} {>>pagina-aanduiding<<}
kwamen, moesten andermael de aerdsche loopbaen ondernemen. Hunne zielen zweefden als spooken rond, tot dat hun straftyd om was, en zy weder herschapen werden. Zy, die tot het einde der wereld weder geboren werden zonder zich te beteren, zouden eeuwig in de slangenzael gedompeld liggen.
Hoe overheerschend de denkbeelden der Noordsche Godenleer lange geweest zyn, blykt onder anderen uit de namen, die ieder dag der week daervan ontleend heeft. Vernuft en verbeelding stralen er even in door, terwyl het begrip van loon en straf na 't leven er zeer duidelyk in voorgedragen is. Hoe diep ondertusschen zinkt dit nachtgeschemer by het ziellouterend daglicht des Evangeliums weg, en wat dank zyn wy hun niet verplicht, die dikwyls ten koste huns bloeds onze voorouders hebben ingeleid tot eener leere, die het korte leven als eene voorbereiding en waerdigmaking ten onsterfelyken bestane aenschouwt.




{==35==} {>>pagina-aanduiding<<}

IV


Onze voorvaders en wy.

Onze oudren waren groot.


A. de Laet.


Zyt als uw vadren wars van vreemde heerschappy,


Zy waren vry op aerde en zyn in 't graf nog vry.


Nolet de Brauwere van Steeland.
Als men het oog over de tyden laet gaen, die onze voorvaders beleefden, gevoelt men zich, als lid der maetschappy, blyde tot onzer eeuw te behooren; men bekomt door dit terugzicht de overtuiging, dat de oneindige volmaekbaerheid des menschdoms geen ydele droom eens dweependen menschenvriends is; maer veeleer, dat die voortgang onzes geslachts in de beschaving een besluit is der Voorzienigheid, die de maetschappy zelve zoo wel als de natuer, met hare oneindige verscheidenheid en overeenstemming, ingericht heeft. Men gevoelt dan, dat men den oppersten Wezen daervoor oneindigen dank schuldig is; men gevoelt tevens, dat het onze burgerplicht is, het Staetsbestuer te

{==36==} {>>pagina-aanduiding<<}
eerbiedigen en te beminnen, dat ons in het rustige genot dier weldaden Godes handhaeft.
In der daed, wat leeren ons de chronyken onzes vaderlands? Dat onze voorgangers van de oude tyden af allerlei deugden bezaten; maer dat zy wel eens, door den bekrompenen geest hunner eeuw medegesleept, zich niet boven menigerlei vooroordeelen wisten te verheffen, ja, dat zy zulks volstrekt niet konden. Zoo ziet men in verledene dagen de nyverheid, die bron van welvaert en verbroederende betrekkingen, de oorzaek worden tot oorlogen van stede te stede, die Gent en Brugge tegen elkander te velde doen trekken. Zoo ziet men vooral in de zeventiende eeuw de Belgen den grofsten bygeloovigheden toegedaen, en er dikwerf min of meer het vrywillige slachtoffer van worden. Wy zinspelen hier op het onderzoek der toovery, waerdoor zoo menige man, vooral zoo menige vrouw tot den brandstapel veroordeeld werd (1).

{==37==} {>>pagina-aanduiding<<}

Die chronyken leeren ook, hoe dikwyls Belgie voor de franschgezindheid zyner meesteren zwaer heeft moeten boeten, en hoe zelden ons volk door hunne bannier voortgeleid, ten oorloge gesneld is voor het behoud zyner onafhanglykheid; terwyl het alleen zyn bloed ter verdediging der staetkunde en des hoogmoeds dier vorsten plengde. Doch diezelfde chronyken, die zoo dikwyls in zulke gevallen eenen pynlyken indruk op ons harte maekten, schilderen ons tevens de zielegrootheid en de heldhaftigheid der Belgen af, zoo vaek zy hunne goedendags voor het belang hunner eigene vryheid in de vuist knelden; zoo dikwyls zy hun: Vlaenderen den Leeuw! ter bescherming hunner rechten of ter verwering hunner haerdsteden verhieven, het moge dan by Cassel onder 't geleide van den Veurnschen edelman Zannekin zyn, of op den onvergeetbaren Groeningkouter; het moge binnen Brugge tegen de fransche beulen van Châtillon, of binnen Antwerpen tegen de verraderlyke medehelpers des franschen hertogs van Anjou zyn (1).
De geschiedenis die ons den aerd onzer voorouderen in hunne lotgevallen en de strekking huns geestes in hunnen handel en wandel ontsluiert, is dus iets meer, dan eene bloote beschryving van veldslagen of levensschetsen van vorsten, die opvolgenlyk by ons ten staetkundigen tooneele zyn opgetreden; iets heel anders zelfs, dan het uiteenzetten des roems van belgische mannen of vrouwen, dien de Almachtige met zynen vinger het voor-
{==38==} {>>pagina-aanduiding<<}
hoofd had aengeraekt, op dat zy door hunne kunst en kennis uitblinken en langgeldenden invloed uitoefenen zouden op volkswelvaert en beschaving.
In der daed, de geschiedenis is het familieboek der gansche natie, het boek waerin hare titels van adeldom geschreven staen, en wiens lezing ons aenspoort tot het voortzetten des glorieryken volkslevens. Wie de geschiedenis ontkent, die weet ook niet wat vaderlandsche fierheid is.
Vergelyken kunnen wy nog de geschiedenis met eenen liefbestarnden winterhemel, tot welken wy uit dit stof nimmer onze godvruchtige blikken verheffen, zonder tevens onzen boezem verbreed te voelen, hoe klein en nietig wy ook zyn. Op de wieken der begeestering verheffen wy ons tot Hem, die voor de oogen der stervelingen dit overheerlyke starrenschouwspel ontrollen wilde. Mogen wy dan even als in de geschiedenis, niet overal even heldere lichten ontdekken, mogen wy het waerom dier wonderlyke lichtbronnen maer zelden kunnen opsporen, wy ontdekken ruim genoeg, om overal eenen strael der Voorzienigheid te bewonderen, eenen strael van Hem, die den hemel en ons vaderland te eener tyde bewaekt; van Hem, die, gelyk hy menige star ten geleide der dobberende zeevaerderen doet opgaen, zoo mede menig groot, edel of nuttig mensch ten geleide, ten schut of ten heile zyner landgenooten in ons land heeft doen opryzen.
De geschiedenis is derhalve de verhevenste bron van godvrucht en vaderlandsliefde.
Wy spraken hier boven van de vooroordeelen onzer vaderen, waervan zy zelven de slachtoffers waren; is het niet eene bewezene waerheid, hoe zeer men ze ook hebbe trachten tegen te spreken, dat een vooroordeel steeds vernederend is voor een volk, en dat eene dwaling steeds nadeelig is voor het menschdom?
Doch vragen wy ons zelven liever af, by 't uitschudden

{==39==} {>>pagina-aanduiding<<}
aller eigenliefde, ook aller volkseigenliefde, of onze voorouders geene bezondere deugden hadden, die met hun tydstip in verband stonden, deugden, die ons heden nog tot spoorslag verstrekken, en misschien doen blozen, in eene eeuw, waerin het eigenbelang wel eens het algemeene belang verdringt.
Onze voorvaders waren godsdienstig: dit bovenaerdsche gevoel spreekt ons toe uit die kerken en tempels, welker bouwkunst ons verbaest doet staen, en die t'eener tyde getuigen van het nederige christengevoel, dat de bouwmeesters dier reuzenwerken bezielde, dewyl velen hunner den nageslachte onbekend hebben willen blyven. Even als de wereldberoemde Thomas à Kempis, onze landgenoot, verhieven zy zich boven allen aerdschen roem, wanneer diepe godvrucht of scheppende kunstzin hun de vleugels van 't gebed of 't vernuft boven de aerde deed uitslaen. God was hun bezieler en hun loon.
Onze voorouders minden hun geboorteland. De grootheid van Belgie was het streven huns levens. De moedertael was hun een heilig pand, dat als erflyke schat, van vader te kinde overging. Vroeger, toen elke stad en heerlykheid eenigszins op zich zelve stond, waren de inwoners hier bezonder aen de voorrechten of privilegien hunner gemeente gehecht, 't is waer; maer wanneer het algemeene vryheid gold, wisten zy toch ook hunne krachten samen te spannen, en goed en bloed voor 't algemeene welzyn in de weegschael te leggen. Biedt de gulden sporenslag hier geen schitterend bewys van?
Daer hunne behoeften gering waren, daer zy van hunnen aerd zuinig en spaerzaem waren en met den Luxus, die waterzuchtige pracht en grootheid, onbekend waren en bleven, was hunne vaderlandsliefde geene huichelary, geene schoon vermaskerde zelfzucht. Zy waren geene eigene fortuinzoekers ten koste van den staet, en duldden ook geene vreemde fortuinzoekers.

{==40==} {>>pagina-aanduiding<<}

Het duerzame geluk van den staet, in dat hunner landgenooten bevestigd, was hun levendigste wensch.
Die vaderlandsliefde was het, die niet alleen hun burgerleven doorgloeide, maer wier heilige lichtstrael zelfs tot in de celle der monniken doordrong, en in die donkere tyden dikwyls dien eenigen geleerden de pen in de hand gaf, om wel in dorre, doch naïeve chronyken, jaer voor jaer, en dikwyls dag voor dag, al het merkwaerdige te boeken, dat op den vrygezinden grond was voorgevallen. In vroegere dagen dankte men goeddeels de ontginning des bodems aen diezelfde monniken, toen Belgie veelal nog onbebouwd lag, en menige stad rondom eene celle of een klooster oprees, gelyk elders rondom eenig burchtslot.
Dit weldadige gevoel was het ook, dat zelfs in de zestiende eeuw nog eenen Sanderus moed inboezemde, om zyn verheerlykt Vlaenderen uit te geven, en dat hem troostede, als hy zyne gansche fortuin aen die prachtuitgave opgeofferd had. Immers vond hy eene stille rust en schuilplaets in de abtdy van Afflighem, waer hy in den Heere ontsliep (1).

{==41==} {>>pagina-aanduiding<<}

Onze voorvaders beminden hunne vorsten. En hoe zouden zy het niet gedaen hebben, na den afgelegden eed, zy, die het den vyande geschonkene woord niet verbraken, en het spreekwoord staende hielden: ‘een man een man, een woord een woord?’ Waer deze vorsten, volgens de vastgestelde vorm van des volks vertegenwoordigers onderstand vroegen, werd hunne bede ook niet afgeslaen.
Onze voorvaders waren menschlievend. Dit verkondigen overluid de talryke stichtingen der oude dagen ten voordeele van allerlei tegenspoed en lyfsgebrek, ten voordeele van weezen en ouderlingen, van blinden en krankzinnigen; dit verkondigen luid onze Bergen van bermhertigheid, die (aenvanglyk ten minste) diens naems waerdig waren en waerop men nog heden leest: hier leent men den arme ook zonder interest, gelyk zulks te Gent in de xviiie eeuw door den bisschop Triest werd ingericht.
Nu vragen wy, bezitten wy nog die schoone deugden? Stralen zy ons nog, gelyk eens den voorgeslachte, om het hoofd?
Wy zullen onzen tydgenooten geene smadelyke verachting voorwerpen! Neen, wy herkennen nog in menigen hoofdtrek de vaders in de kinders. By hun ook bloeit nog menschenliefde. De straks gehuldigde naem Van Triest bleef in eenen anderen Gentenaer ook onzer eeuwe dierbaer. Wie onzer kent niet het eeregraf, den kanonik Triest, den be-
{==42==} {>>pagina-aanduiding<<}
schermer der doofstommen en der ongelukkigen in de Sinte-Gudulas kerk te Brussel opgericht?
Ook onze belgische vrouwen hebben menige voorouderlyke deugd, en onder deze de menschenliefde behouden. Wie kent er onze kinderkribben en bewaerscholen, wie kent er onze genootschappen van moederlyke weldadigheid niet, tot wier bloei en groei zoo vele christelyke vrouwen uit alle standen yverig samenspannen? Wie kent er onze talryke tentoonstellingen en tombolas niet, waer allerlei handwerk uit princessen- en burgermeiskenshanden ten beste van weldadige inrichtingen prykt? En waer het onze zusterkens van liefde geldt, behoeven wy iets anders dan ze te noemen?
Wy willen ook in den lof onzer tydgenooten niet uitweiden, maer zullen zonder eigendunkelyke aenmatiging en uit zuivere liefde voor onze broeders hier liever eenen wenk ten goede geven.
Kortzichtigen, dwazen of boozen alleen zyn in staet om de eer hunner natie te vernederen, en haer beneden eene andere te stellen, waer het hare heiligste belangens geldt, waer het de zelfwaerde, de grootheid dier natie betreft, of haer zedelyk leven, dat de ware volksbeschaving uitmaekt. Men gunne den Belge over 't algemeen minder vlugheid of puntigheid van geest, wy stellen daer het gezonde verstand en oordeel tegen, dat hy vry algemeen bezit; men vinde, dat hy uiterlyk min schitterend is, wy stellen er zyne bezadigdheid, en, zoo men wel eens zegt, zyne soliditeit tegen.
Maer wat men hem ook wane te onttrekken, men legge hem niet ten laste, dat hy wat groot en eerbiedwaerdig is, niet eerbiedigt, dat hy wat zielinnemend is, niet bemint: o neen! dat dulden wy niet: dat ware snoode laster.
Ondertusschen is het zeker, dat hy die denkt: Ik mede, ik ben fier een Belg te zyn! zich weinig, weinig genegen

{==43==} {>>pagina-aanduiding<<}
gevoelt om zyn model by den vreemde te zoeten, om zyne zeden, en (is hy een Vlaming) zyne tael op eenen franschen patroon te versnyden, en te versnipperen.
En bestaen er zulke dwazen niet by ons? Waerom moet een zucht op die vrage antwoorden!
De mensch, die zyne zelfwaerde niet in sommige hoofdpunten eerbiedigt, zal die bereid zyn, om zich zware opofferingen te getroosten ter verdediging der volkswaerde, ter bescherming der nationaliteit, ter beschutting ook van den vaderlyksten troone?
Neen, zeker neen, niet meer dan hy, die zyn vaderland niet bemint, bereid is te stryden voor des menschdoms belangens.
De voortreffelyke kinderdichter Van Alphen, die in de nederduitsche letterkunde eene schoone plaets inneemt, zong dan te rechte:

Die 't vaderland veracht, zal 't menschdom niet vereeren, 
Of doet het slechts in schyn. 
Zou hy, die 't laagheid acht, zyn eigen kroost te leeren, 
Een waardig meester zyn? 





{==44==} {>>pagina-aanduiding<<}

V


Een blik op belgies grondgebied.


Het Eden rees omhoog, waer eens de baren brandden... 
Het rees op 't zandig vlak van onafzienbre heiden, 
Uit poelen die alom hun pestend gift verspreiden, 
De vreemdling ziet het aen, en luidkeels roept zyn mond: 
‘God schiep geheel deze aerd, de Belg schiep Neêrlands grond.’ 
 
(Boxman, de Yver.) 


De onrustige geest, die thans in alle standen algemeener dan in de voorgaende eeuwen heerscht, brengt niet zelden te wege, dat wy de lieve tooneelen die ons omringen, over het hoofd zien, om onze blikken naer voorwerpen uit te schieten, die voor ons achter gebergten schuilen, of ver over zee pronken. Hoe menigmael haekt men niet naer de vermaerde natuertafreelen van Zwitserland, naer de zonnige uitzichten op Napels en Constantinopel, naer de oirwouden van Amerika, of de met palmen versierde streken des morgenlands?
De reiszucht wordt niet ten onrechte met de roemzucht

{==45==} {>>pagina-aanduiding<<}
vergeleken. Gy bezit een stil en genoeglyk bestaen; doch de roemzucht ontwaekt in uw harte; gy ontrukt u weldra aen het benydenswaerde leven, en maekt jacht op eene fortuin, die gy wellicht nooit of nimmer zult bereiken; gy zyt omringd van lachende heuvels, vruchtbare weiden, golvende korenvelden en lustbelovende boomgaerden, en niettemin, vergetel dier milde hemelgaven, ontscheurt ge u uit reiszucht aen't dierbare vaderoord; en waerom? om na ontelbare vermoeienissen, hier of daer eenig gezichstpunt vol verrukking te aenschouwen, dat wellicht even schoon, even verlokkend rond uwe voorvaderlyke woonplaets te vinden was.
Die waerheid wordt door hen bestadigd, die de gansche wereld omgevaren hebben, en dikwerf op hunne oude dagen verwonderd staen, dat er zoo vele zienswaerde plaetsen in hun eigen land liggen, doch welke de nieuwsgierigheid en de onachtzaemheid hunner jeugd hun belet hebben gade te slaen.
Hoe vele plekken toch liggen niet onbezocht en miskend in ons Belgie, die zeker met meerder recht onze aendacht verdienen, dan vele afgelegene landschappen en vergezichten, waer deze of gene reisbeschryver ons door zyne schilderende penne henenlokt!
Welke zin en ziel innemende oevers begrenzen de Schelde en de Leye! Waer liggen gras-en bloemenrykere beemden weliger uitgebreid, dan in heure onafzienbare valleien? Waer weêrkaetst de vlasbloem het hemelblauw zuiverder, waer wiegelt de gulden oogst den landbouwer lachender tegen, waer verheft zich met vollere fierheid de reuzige hopstaek, dan in de beide Vlaenderen, vooral in den lande van Aelst? Komt de vreemdeling niet jaerlyks uit de verste gewesten op onze kusten de zee aenstaren, en heuren heilzamen invloed op zyn lichaemsgestel beproeven? Ligt hier niet, gelyk paerlen aen een slingerend snoer, dorp aen

{==46==} {>>pagina-aanduiding<<}
dorp, en stad aen stad gebonden? En welk leven, welke beweging heerscht er niet alom in de zindelyke steden, waer de meeste inwoners den landbouwe vreemd blyven? Welke nyverheidstak vindt niet sints eeuwen in Vlaenderen zyne beoefenaers, zyne voortzetters, zyne verbeteraers?
Tusschen Schelde en Maes in het Noorden onzes koningryks ligt eene onafmetelyke vlakte, die weinig schittert, maer hoogst bekoorlyk is voor hem, die er nader mede bekend is. Weîgronden, afwisselend met moeren, poelen en heiden vormen de van ouds vermaerde Kempen. Het rundvee dier streke herinnert ons aen de heerlyke voortbrengsels uit Holland, en de kempsche boter is gelyk die van Dixmude, 't land door bekend. Wie gevoel bezit voor't eenvoudige schoone der natuer, voor de stille zondagrust, en de Kempen bezoekt en onderzoekt, is er voor ingenomen. Daer worden de voorvaderlyke zeden en deugden getrouwer dan elders bewaerd, en misschien is het juist dit vasthouden aen den goeden ouden tyd, dat de ziel des reizigers aen de geurige vlakten der Kempen sterkst vastboeit. Dat gewest, (zoo hopen wy ten minste, dank zy onzen verre vooruitzienden en krachtig medewerkenden staetsbesture) zal jaerlyks rykere hooi- en graenoogsten ten beste des landes opbrengen.
Te Limburg aen de Maes en opwaerts langs den stroom verandert de grond van gedaente.
Wy zullen maer ter loops gewagen van de onderaerdsche gangen en doelwegen, die den mergelberg van Maestricht naer Luik in vele richtingen doorkruisen, en die den nieuwsgierigen en geleerden bewondering inboezemen en stoffe tot nadenken opdringen.
In 't Luikerland doet zich weder een gansch nieuw tooneel op. Men zou er met den psalmist in verrukking kunnen uitroepen: ‘Hier huppelen de bergen als rammen en de heuvels als lammeren’ (Ps. 113, 4.) Wie het geluk

{==47==} {>>pagina-aanduiding<<}
heeft een lustreisjen te voet te doen van Luik naer Spa en Remouchamps, of opwaerts de Maze naer Namen, Dinant en de grotte van Han, die kan wanneer hy geheugen (of wat hetzelve hier zegt, een harte) heeft menigen avondstond voor zyn huisgezin verlevendigen met beschryvingen, die alle hoorders aen zyne lippen klemmen; bezit hy in plaets van geheugen de gave der teekenkunst, welnu, dan kan hy eenen schat van schetsen medebrengen, die voor hem de weelde eens in den schoot der natuer volop gesmaekt, ook aen zynen haerd vernieuwen, en anderen in dit genot eenigzins laten mededeelen. Waerhenen gy uwe blikken wendt, dagen er schilderachtige plaetsen in overvloed, de eenen bevalliger en nieuwer dan de anderen. Al heerscht ook in 't Luikerland niet alom de bekende rykdom des vlaemschen akkers, het werd door de milde hand des Scheppers op eene andere wyze wel bedeeld. De hoogten zyn er door allerlei fruit bekroond, en tusschen Luik en Hoei behangt de wingert de oosterzyde der heuvelen. In goede jaren wint men er eene tamelyke hoeveelheid wyn, die waerlyk niet te versmaden is, al kost hy niet half zoo veel als gewoone buitenlandsche. De ingewanden der Luiksche gebergten zyn ryk aen steenkolen en aen allerlei erts; ook staet dit gewest in velen opzichten aen het hoofd der belgische nyverheid.
Doch bepalen wy ons liever tot eene algemeene beschouwing der natuer, die door torenhooge schoorsteenen, door vlammende hoogovens, rookende smissen zooveel van hare aengeborene bekoorlykheden verliest, als zy in stoffelyke belangens aenwint. Een landschap van stoomwolken en stoomgeraes verwyderd, is vast oneindig lieflyker en aenminniger: daerom volgen wy, als wandelaers, als nieuwsgierige reizigers met levendiger genoegen den kronkelenden loop der rivieren, die in 't Luikerland waerlyk iets betooverends hebben.

{==48==} {>>pagina-aanduiding<<}

De weg van Namen naer Dinant volgt de Maes op, en is een der treffendste, dichterlykste streken, die ons land ten toon spreidt. Rotsen van de wonderlykste vormen ryzen wederzyds langs den loop der Maes, en bieden den weidenden oogen de verrukkelykste uitzichten. Geene woorden kunnen de echt romantische schoonheid dier landstreke weêrspiegelen.
Hier is het gesteente met bosschen bedekt, ginds stygt hetzelve naekt opwaerts, loopt dikwyls spits toe, steeds in oneindige schakeeringen van blauw, wit, grys of zwart schitterend. Elders vormen de woeste rotsen diepe en vreemde scheuringen, waer of wilde planten welig uit opschieten, of een kreupelbosch opgroent. Niets is cierlyker dan de eiloofranken, die op vele plaetsen kransgewyze van de rotsen afhangen.
Op zes uren afstands van Dinant ligt de wondervolle grotte van Han en wel in eene woeste en naekte landouw, verre van alle maetschappelyk leven; men zou zeggen, dat de Schepper aldaer een zyner geheimnisvolste meesterstukken aen het oog der nieuwsgierigheid heeft willen onttrekken. Daer is wellicht op den ganschen aerdbol geen onderaerdsch juweel, dat het onze opweegt; maer ook hierin zoo als in vele andere zaken, hebben wy tot hiertoe de kunst niet gekend, om ons zelven en 't onze buiten 's lands naer weerde te doen gelden; een verzuim, dat niet altyd van schuld vry te pleiten is.
Bezit de Belg niet een ander juweel, dat hem de goede God ook voor eeuwen schonk, waerop hy alleszins fier moest zyn, maer des hy zich zoo lang geschaemd heeft, omdat een onwetende vreemdeling er meê spottede? Denkt men niet, van de beschouwing dezes stoffelyken wonders tot die eens onstoffelyken opryzend, aen de dietsche moedertael?
Dan, zetten wy ons tochtjen voort.

{==49==} {>>pagina-aanduiding<<}

Hier zyn wy reeds in het Ardennenwoud, dat verder op met zoo vele heerlykheid den altyd gragen blik verlustigt. Wel is waer, ons luxemburgsch gebied heeft weinig wel aengebouwd land, maer daertegen vele naekte bergen en rotsen, uitgestrekte bosschen, heî- en steengrond. Gerst en rogge, haver en boekweit worden er slechts in geringe hoeveelheid gewonnen; brand- en bouwhout is er in overvloed. Een groot getal eiken, beuken, esschen, olmen, berken en dennen groeit hier welig, en vormt met de ertsmynen en leigroeven den rykdom dier streke. Kleine, maer sterke peerden en koeien, en alom gunstig bekende schapen en varkens, allerlei wild, zoo als herten, evers, hinden, hazen en konynen, zonder de wolven te tellen, visschen en gevogelte vergoeden eenigzins de schaerschheid der edele graensoorten. Heerscht in de Ardennen noch de rykdom, noch de weelde der andere gewesten, ook de ellende, die elders by den grootsten overvloed afsteekt, is en blyft er onbekend. De menschen wonen hier niet zoo dicht naest en boven elkander als in onze woelige steden, zy hebben meer ruimte, en kunnen er met minder moeite des levens eerste behoeften voldoen. Wanneer de verkeering met die hooggelegene streek van Belgie door de ontworpene spoorbaen vergemakkelykt zyn zal, dan halen zeker alle inwoners onzes ryks er hun onbekrompen voordeel uit.
Dan zullen wy mogen beweren, dat wy, vereenigd door de wyze verordening des bestuers, eerder dan wie het zy, op ons eigen zelven bestaen kunnen. Dan zal elk dankbaer Belg gaerne den vlaemschen dichter toejuichen, die onder andere, van onze yzeren wegen zong:

Wy, Belgen, zingen 't wonderpad 
Dat zooveel weldaên baerde. 
'T smelt eens elk land tot ééne stad, 
En tot één land heel de aerde. 
 

{==50==} {>>pagina-aanduiding<<}

Die baen strekk' de yzren armen uit 
Langs Belgies verste wegen! 
Brittanje! uw vruchtbre kunstenspruit 
Drupt van onschatbren zegen. 
 
Zyn wegen en rivieren niet 
'S lands zenuwen en aderen? 
Wat, dat hun voller leven biedt? 
Door stroom bezielde raderen. 


Keeren wy op onze stappen terug; wy moeten nog eenen blik werpen op het groote, schoone en ryke gewest, dat ons land grootendeels van Frankryk scheidt, alvorens wy naer de hoofdprovincie en naer de hoofdstad des landes terugwillen. Het zuiden van Henegouwen bezit nog eenige uitgestrekte bosschen, elders verdunnen en verdwynen zy van jaer tot jaer. Ryke koolbeddingen strekken zich van onder Charleroy tot boven Bergen uit, en vertoonen zich dikwerf tot by des gronds oppervlakte. Ofschoon allerhande nyverheid hier tot den hoogsten bloei opgroeit, denke men echter niet, dat de landbouw er verzuimd worde. In Charleroys omtrek alleen staen een twintigtal hoogovens, waerin het yzererts uit Namen en Henegouwen tot ruwyzer gesmolten wordt. Indien alle ovens brandden, konden zy gemakkelyk in een jaer tyds 100 millioenen kilogrammen yzer opbrengen. Sedert langen, langen tyd is Charleroy wereldvermaerd wegens zyne glasovens, en tegenwoordig bestaet er in Oignies eene spiegelglasfabriek, die maer eene enkele andere als weêrgâ op aerde kent. Smederyen van alle soort schynen daer uit den grond op te wassen. Leikuilen, oneindige rotsen, geschikt tot kalk en bouwsteenen, marmergroeven en paveilegeringen vindt men er in groot getal.
Gaen we van de Sambre naer de hoofdplaets der provincie over, daer vinden wy mede een voornaem gedeelte der bevolking in volle werkzaemheid by de ontginning der

{==51==} {>>pagina-aanduiding<<}
koolputten. Overal loopen er yzerwegen en vaerten naer alle richtingen, om de opdelvingen te vervoeren. Henegouwen is van het eene einde tot het andere in levendige betrekkingen van nyverheid met heel den lande. By Doornik, langs het strand der hoogere Schelde, brandt men den wydvermaerden kalk, wiens vervoer in snelheid met den loop des strooms wedyvert.
Hier wordt het beste belgische porselein gebakken, ofschoon ook elders in deze provincie gelukkige pogingen in dit vak aengewend zyn. Katoenspinneryen en weveryen zyn hier sedert vele jaren in beurtelings op en afnemenden bloei, zoo als ook de bewerking kostbarer tapyten en kanten, welke laetsten nogtans algemeener in Vlaenderen, Mechelen en Brussel vervaerdigd worden.
De grond is over 't algemeen in het westersche gedeelte dezer provincie vruchtbaerst; de beemden langs den vermaerden stroom hebben reeds hier het vlaemsche pronkgewaed aengetrokken, en hebben in Doorniks omstreken een allerbevalligst voorkomen. Doornik zelf, langs beide zyden der Schelde uitgestrekt, is eene der stilvriendelykste plaetsen onzes lands, en weet den ingeborene zoowel als den vreemde als 't ware met bloemenbanden omstrikt in zyne hechte muren te sluiten.
Dan, onze vluchtige reis, die ons slechts toelaet onvolledige schetsen optenemen, zal den lezer wellicht reeds langwylig toeschynen; daerom spoeden wy ons met de gevleugelde stoomkoetsen naer Brussel terug, waer de koning met zyn hof, met zyne ministers en 's ryks hooge ambtenaren zyn verblyf heeft gevestigd. Brussel is niet alleen de perel Brabands, maer ook die des ganschen landes. Hier zyn de wandelingen rondom de stad zoo kieskeurig aengelegd, dat zy den eisch der moeielykste kenneren alleszins bevredigen. De warande, door paleizen en prachtige gebouwen omgeven, en dicht by het heerlyke konings-
{==52==} {>>pagina-aanduiding<<}
plein gelegen, is zomer en winter de verzamelplaets aller inwoneren. Hier, waer eeuwenoude boomen uit het voormalige, eertyds tot aen Brussel uitgebreide, Soniënbosch nog zoo welig groeien en bloeien, hier ontmoeten zich dagelyks alle standen der maetschappy. De afgeleefde ouderdom slyt er zyne aengenaemste uertjens, en het pas geborene wichtjen wil er met de huppelende gebroederkens henen. De Brusselaer mint de wandelingen zyner bolwerken en zyner groene dreef, maer de warande heeft te rechte zyne geliefkoosde voorkeur. Het valt geenszins in ons bestek eene beschryving der merkwaerdigheden der hoofdstad mede te deelen, dat zoude ons te verre leiden; wy waren dan immers verplicht geweest by elk heerlyk gebouw, by elke schoone kerk stil te staen, en dat mogen we niet, vermits wy alle belangryke kerken, kasteelen en stadhuizen van Belgiën over 't hoofd gezien hebben. De Brusselaer schat, mint zyne vorstelyke stad wellicht te zeer, daer hy te vaek derzelver schoone omstreken niet kent. Duizende inwoners hebben nooit in hun leven het Terkameren bosch gezien, dat maer een kwartier van den sluitmuer ligt, en weten niet veel te vertellen van Vorst, Uccle, Boschfort, Auderghem, Jette of Laeken. Hoe weinigen hebben naer Tervuren of Waterloo een uitstapjen gedaen! En toch wat lieve wandeling ligt er van Brussel naer Vilvoorden langs 
de oude deftige vaert op Boom! Langs de eene zyde lacht van den heuveligen grond vooreerst het koninglyke paleis van Laeken, en dan volgt wel twee uren lang het eene lustgoed op het andere; de heldere vaert verlaet uwen weg niet, maer scheidt u van de prachtige weide, die op genen kant tot aen Vilvoordens staetsgevangenis en kerk zich vlakjens uitstrekt. Die groene vlakte werd in 1834 door den spoorweg in twee gesneden. Hier namelyk heeft het belgische staetsbestuer de eerste yzersporen gelegd, waerop wy thans van de eene stad tot de andere vliegen kunnen.

{==53==} {>>pagina-aanduiding<<}
Braband door drie rivieren, verscheidene vaerten en yzerwegen doorsneden, biedt den handel en der nyverheid alle gemak. Zyn grond is byna overal uitmuntend vruchtbaer. Het Soniënbosch boven Brussel en het bosch van Heverlee by Leuven zyn zeer merkwaerdig, en verdienen de bewondering van allen die voor natuerschoonheden gevoel bezitten.
Hebben wy door deze luchtige schets in eenig gemoed den lust opgewekt om zich ter plaetse te verzekeren, dat ons Belgie duizende gezichtspunten daerbiedt, die in eenvoudige schoonheid met meer vermaerde klassische uitzichten wedyveren kunnen; hebben wy door dit medegedeelde onzer overtuiging het gevoel wenschlyker fierheid in eenigen vaderlandschen boezem boven de door vreemdelingen er ingeënte, vaek blinde bewondering des buitenlands doen zegepralen, dan zyn wy in der daed voor onze zwakke poging ryklyk beloond. Ons land, zoo als het is, verdient alleszins de liefde, die wy hem toedragen; en het is zeker, dat een hart door vreemd vergift moet verkankerd zyn, indien het om zyn land, om zyn schoon geboorteland bloost, of dit ten minste onder meer dan eene betrekking achter anderen durft schuiven.
Kent uw land, en gy zult het beminnen; kent de zeden zyner inwoneren en gy zult hunne reine eenvoudigheid naer waerde schatten; kent de tael zyner gewesten, en gy zult uwe achting en liefde in woorden uitdrukken, die ook by den vreemde weêrklank zullen vinden.
Hierop toch is ten volle toepasselyk, wat Nierstrasz zong in de Dithyrambe, den roem des grooten Rubens toegewyd:

Verga de dwaes, die 't bloemtapeet 
Van zyn geboortegrond vergeet, 
En dartlen gaet in vreemde lustwaranden, 
Of die een sprankel gouds uit vreemde mynen wroet, 
Als hier de diamant hem toeblinkt aen zyn voet! 





{==54==} {>>pagina-aanduiding<<}

VI


De akkerbouw.


Spreekt frissche tuinen, frissche velden, 
Door plant en vrucht alom bezield; 
Wilt Vlaendrens weelde luid vermelden, 
Die immer stand en wasdom hield. 
Hier klotsten eertyds woeste golven; 
Daer huilden hongerige wolven; 
Ginds oversloegen bosschen de aerd! 
Zoo ver, zoo ver uwe oogen snellen, 
Hoort ge alles de eer eens volks vertellen, 
Welks yver 't goud der oogsten baert. 
 
(Van Duyse.) 


Wat ten allen tyde ons vroegbeschaefd vaderland boven de trotschere en machtigere buervolken verhief, is voorzeker zyne uitmuntende bebouwing des akkergronds. Vlaenderen geniet onder dat opzicht eene aloude en schitterende vermaerdheid. Daer zyn op aerde wel vruchtbaerdere oorden en mildere luchtstreken, gewis; maer moeielyk, onmogelyk wellicht, zal men by gelyken grond en hemel

{==55==} {>>pagina-aanduiding<<}
rykere oogsten kunnen aenwyzen. Hier vergt en dwingt des menschen onvermoeide arbeid der moederaerde heure kostbaerste schatten af. Hier zyn de beste spaden, ploegen en eggen, de krachtigste peerden, de schoonste melkkoeien. Hier is de grond, waer ons stoffelyk welzyn hoofdzakelyk op berust.
De vreemde schynt dus meer dan eene rede te hebben, om, wanneer hy, by zomer of herfst, onze velden en weiden aenschouwt, ons te benyden; maer de vreemde heeft ongelyk, indien hy ons werkelyk benydt; hy trachte in aenhoudend geduld en taeie vlyt ons landvolk te evenaren, en mogelyk zal hy veel ryker loon inoogsten.
Het is den onbedorvenen menschen steeds een innig genoegen, wanneer zy in der daed of maer bloot in der verbeelding tot de eenvoudige landbezigheden terugkeeren. By veeteelt en akkerbouw immers waren de menschen steeds eenvoudiger en oprechter; en dus, indien wy het zeggen durven, dichter by hunnen oirsprong, dichter by hunnen Schepper! De edele, eenvoudige zeden, de echte levenswysheid des aertsvaderlyken voortyds gingen in de steden veelal verloren. Daer schiep men onnatuerlyke, kunstige noodwendigheden; ook vindt men daer thans in plaets van wysheid, zoogezegde geleerdheid; in plaets van doorzicht, spitsvinnigheid; en geest in plaets van gezond verstand; daer vervangen schriften en boeken de wonderen van hemel en aerde, en dagbladen het zelfdenken. Als beuzelachtigheden gelden daer des levens bestemming en hoofddoel; ja de gewichtigste en heiligste plichten zyn er al te vaek een voorwerp van spot en twyfel. Wien zal het deshalven bevreemden, wanneer hy den onsterfelyken Gentenaer, die verscheidene kroonen op zyn hoofd vereenigde, die zoo menigen troon in zyn ryk ‘waer de zonne niet in onderging’ besteeg; wanneer hy dien ontzachlyken vorst verdrietig zynen prachtigen hoofdsteden ontvluchten,

{==56==} {>>pagina-aanduiding<<}
en den landelyken oponthoude eens kloosters de voorkeur geven ziet? Of, vindt men dit besluit eens keizers in monnik omgeschapen, als overdreven, eenigszins ontoereikend om ons gezegde te staven, men sla de oogen op onze schatryke, der wereld gansch overgegevene stedelingen: waer vinden zy in het schoone lentgetyde, zoetere rustplaets dan op hun landgoed? Hunne marmeren zalen in de steden zelven pronken op nabootsingen van fraeie veldgezichten, opdat zy ten minste in schildering zouden mogen genieten, wat hun in der natuer ontzegd is. Ja, de eenzaemheid, de eenvoudigheid des landelyken levens overtreffen verre de woeligheid en gemaektheid, de eerzucht en verfynde wellust der steden. Wie natuerlyk en waer zyn kan; wie niet behoeft te lachen, waer hem het harte wee doet, dat is een mensch in den vollen zin des woordes. Maer hy, die het wezentlyke voor den schyn, de gezondheid voor eene modedracht, de huislyke tevredenheid voor des huizes glans, het genot voor het geld, en de eer voor de roemzucht opoffert, dat is een slaef, al woonde hy ook in het prachtigste paleis der eerste hoofdstad der wereld. En helaes, wie kan binnen de stadsmuren de eenvoudigheid en de waerheid, wie mag er de oirspronglyke deugden der ziele vry en vrank vertoonen?
De landman schynt door zyne bezigheden in den schoot der natuer uitverkoren door den hemel als een bevoorrechte onder zyne wereldgenooten. Dat voorrecht bewyst nogtans niet, dat hy zich altyd beyvere ‘met het pond, dat God hem toevertrouwde’ steeds behoorlyk te woekeren, dat is, hetzelve te verdubbelen.
De onwetendheid berooft hem niet zelden van zyne beste voordeelen; het bygeloof versmoort zyn gezond verstand; ruwheid en dierlyke driften verbannen by hem de natuerlyke eenvoudigheid; ach, al te dikwerf gelykt hy aen 't vee, met hetwelk hy zyn land beploegt; want te zelden gevoelt

{==57==} {>>pagina-aanduiding<<}
hy eenig verlangen naer hooger genot, naer veredeling van geest en hart.
Enkel zorgen voor 't stoflyke welzyn, voor eten en drinken, voor woning en kleeding, neen, dat moet niet alleen des menschen bezigheid zyn. Zyn hart met deugden, zynen geest met nuttige kundigheden vercieren, dat is des menschen christenplicht. Zorgen de dieren niet insgelyks voor hol of nest, voor voorraed of voedsel? En heeft Jezus niet gezegd, dat Gods woord ook tot des menschen leven noodzakelyk is, als hy getuigd heeft: ‘de mensch leeft niet van den broode alleen?’
Slaen wy dus, onzes alouden roems als landbouwers indachtig, hand aen 't werk, bebouwen wy met den hardnekkigsten yver en met benutting elker, door ondervinding bekrachtigde, verbetering, ons vaderlyk erfdeel. Voedsel, woon en kleeding moeten eerst in 't zweet onzes aenschyns verdiend worden; maer wanneer er in den nooddruft des lichaems voorzien is, kan de geest vry en werkzaem handelen. Dan kan de inwoner der stroohut zoo wel als die des marmerpaleizes aen de nuttige ontwikkeling zyner verstandelyke vermogens arbeiden, opdat hy door het wel besteden zyner rede, te waerdiger schepsel Gods worde, en als dusdanig eens rekening van zynen levenstyd voor zynen Schepper en Rechter aflegge.
Heden wordt de landman niet meer gelyk vroeger, als een geboren lastdier aenzien door hen, die aen het staetsroêr zitten. De tyden zyn, God dank! ver van ons, toen hy aen den grond, als aen eene galei, geboeid was. Hy wordt niet meer als vroeger ten voordeele der zoogezegde werklooze standen aengerand en uitgeschud. In dezen gevalle zal men der eeuw den vooruitgang niet betwisten.
Onze staet richt niet alleen in alle dorpen scholen op, om der landjeugd het beste middel ter geestontwikkeling aen de hand te geven, hy heeft ook alles in 't werk gesteld om

{==58==} {>>pagina-aanduiding<<}
ter bevordering van landbouw, van veeteelt, van bloemkweekery en nyverheid krachtdadig mede te werken. De bekwame ploeger en zaeier, de knappe en eerlyke werkman, zoowel als de geleerde, de kunstenaer of de krygsman ontfangen jaerlyks aenmoedigingen en pryzen, ja, eervolle onderscheidingen. Onze regering immers deelt niet in 't algemeene by sommige kortzichtigen nog heerschende vooroordeel, dat onderwys en beschaving den mensch ontevreden maken met zynen stand; zoo dat de verlichting de voorbereidingschool tot eeuwige omwentelingen, in zaken van geestelyk of wereldsch bestuer zyn zoude. Het goede gevolg dier hoogere aenwakkering laet zich reeds bespeuren in de tentoonstellingen van landbouwgereedschappen en grondvoortbrengsels, die tegenwoordig niet alleen in Brussel, maer in de meeste steden des landes plaets vinden.
Niemand wil achteruitblyven, zoodra de verbetering aenschouwelyk gemaekt wordt; en het algemeene welzyn zal steeds aengroeien door de beterbegrepene bebouwing der gronden, door de doelmatige keus der te mesten dieren, door de beredeneerde opzoeking der beste graensoorten en voedselgewassen.
De Vlaming, de Belg behoeft geenszins naer de goudlanden van Californiën of Australiën te reikhalzen; het goud zyner korenvelden weegt het verlokkendste metael op: hy staet in der daed boven de meeste zyner naburen in het vak van akkerbouw; maer vergeten mogen wy ondertusschen niet, dat onze grond op verre na nog niet zoo veel opbrengt, als hy zou kunnen opbrengen. Daerom is het noodig, dat wy ook hierin het spoor onzer voorouderen volgen, die zich bedaerd en met rype rede alle beproefde uitvindingen te nutte hebben gemaekt; en juist door hunne gestadige zucht naer vooruitgang, den akkerbouw hunner gewesten op zulk eene hoogte gebracht hebben.

{==59==} {>>pagina-aanduiding<<}

Het ware voorzeker den lezer een belangryk onderwerp voordragen, konde men hem van den beginne der wereld tot op onze dagen de langzame ontwikkeling des landbouws in eene reeks tafreelen ophangen. Ongetwyfeld heeft er al menige opmerking moeten voorafgaen, eer de mensch op de eenvoudige gedachte gekomen zy, den geopenden gronde de vergaerde zaden toe te vertrouwen. Hy wie de trage ontwikkeling van den menschlyken geest aendachtig gadeslaet, kan zich hierover niet genoeg verwonderen; want hetgene wy van kindsbeen af zagen, en dat ons zoo natuerlyk en eenvoudig toeschynt, heeft vaek eeuwen ondervinding en nadenken van het voorgeslacht geëischt.
Het zy genoeg hier aen te stippen, dat eerst by de uitvinding des akkerbouws de zonne der beschaving is kunnen opryzen; dat Kaïn in de heilige Schrift reeds een akkerbouwer genoemd wordt; dat ten tyde Abrahams, Egypte door zyne grondvoortbrengsels reeds vermaerd was, en dat Grieken en Romeinen die uitvinding zoo hoog doen opklimmen, dat zy aen goden wordt toegeschreven; by de Grieken aen Ceres, by de Romeinen aen Saturnus.
Maer hoe hoog men ook des landbouws begin doe opklimmen, deszelfs volmaking kan men op verre na niet zoo hoog stellen.
Toen in den jare 1528, de Spanjaerden het eerste mael in Peru (Zuid-America) kwamen, vonden zy er noch ploeg, noch lastdier, en nogtans bebouwden er de inwoners den grond. Zy doorwoelden den akker met houten schoppen, en strooiden het graen in gaten, die zy met eenen stok maekten. De negers van Senegal op de westkuste van Afrika, doorhakken het veld met hunne zwaerden; en de oude inwoners der canarische eilanden, by de westkuste van het noordelyke Afrika in de Atlantische zee, delven den grond met ossenhoornen om. In Egypte vindt men reeds vroegtydig den ploeg, zoo als ook by de Chinezen;

{==60==} {>>pagina-aanduiding<<}
maer die ploeg was in den aenvang op verre na zoo volkomen niet als heden; hy was vooreerst slechts een kromme, gespitste boomtak, waeraen men ossen spande; het spits drong in de aerde, terwyl het kromme omhooglopende einde in de handen des voermans vastgekneld werd.
Heden gebruikt men in sommige streken, waer de grond licht is, ploegen met vier kouters. En wellicht zullen onze nakomelingen eens verwonderd zyn, dat wy met onze tegenwoordige verbeterde ploeg-, en egge- en zaeiwerktuigen nog zoo zeer achteruit zyn; zoo als wy verwonderd opzien, wanneer wy lezen, dat tegenwoordig vele volken niet eens de zeisse kennen, maer hun ryp graen wortelings uit den gronde ryten. Onze dorschvlegel is ook nog niet overal in zwang. In Frankryk en Italië zyn nog plaetsen, waer men eene soort van slede tot dorschen bezigt, en toch bestaet er reeds sedert 1700 een dorschwerktuig, waermede drie mannen gelyktydig zoo veel graen kunnen dorschen, als achttien met gewone vlegels. Sedert dien heeft men nog kunstigere tuigen uitgevonden, die men echter niet veel gebruikt, omdat de meeste menschen aen den ouden slenter houden, en zeggen: ‘zoo hebben vader, grootvader en overgrootvader gedaen en zoo doen ook wy.’ Maer die zoo spreken, bewyzen, dat zy eerder tot het redelooze, dan tot eenig edeler, voor beschaving vatbaer geslacht, behooren; trouwens, hadden onze voorouders zoo slim als zy geredeneerd, dan ploegden wy nog altyd met een kromhout, eenen ossenhoorn of een zwaerd voort, en wy maeiden onzen oogst met stierribben af.
Neen, voorwaer, onze voorouders waren zoo onnoozel niet, als deze oolikers: zy toch hebben ons duizend verbeteringen in alle vakken overgeleverd; buitenkyf, indien eene welkdanige verbetering ergens met dank dient aengenomen te worden, dan is het gewis by den landman: by

{==61==} {>>pagina-aanduiding<<}
hem toch is alle verbetering, alle voortgang op onderzoek en ondervinding gegrond.
Gaerne toch zingt elke vaderlandsche borst de volgende schoone verzen na van den te vroeg ontslapenen Ledeganck - verzen tot de inleiding behoorend eens onvolmaekt geblevenen dichtstuks, getiteld: Vlaenderen, en waerin hy hulde brengt aen den scheppenden geest onzer vaderen, in't onderhavige vak:

O vaderland! o Belgie in den krans 
Van kostbre peerlen, die in hellen glans 
Uw' naem omflonkeren als glorielichten, 
Blinkt eene, voor wier gloed alle andre zwichten; 
Ze is als de zon aen uwen starrentrans, 
En dus tot haer moet zich de lofzang rigten. 
Haer naem klinkt schoon, als die eens grooten mans: 
Menapië weleer, en Vlaendren thans. 
 
Menapië weleer. O ja, die beemden 
(Schoon zy reeds lang naer paradyzen zweemden), 
Die daer, gelyk een zee van golvend graen, 
In vruchtbren bloei en ryken wasdom staen; 
Die eeuwen her den opgetogen vreemden, 
Gelyk een wonder, met verbazing slaen, 
Die waren, eer zy hooger licht aenschouwden, 
Slechts diepe en metelooze, donkre wouden. 


Het is om dien vruchtbren bloei en ryken wasdom niet enkel te handhaven, maer zoo veel mogelyk uit te breiden, dat ons Staetsbestuer der tentoonstelling van landbouwvoortbrengsels eene eereplaets naest die der Nyverheid vergund heeft. Dergelyke feesten den landbouwe gewyd zyn ware volksfeesten; en by uitnemendheid geschikt, om allen, die het met volk en vorst welmeenen, by die plechtigheden tot vrolyken dank te stemmen. Zy toch kunnen niet zonder aendoening zien, dat die plechtigheden verhoogd worden door het uitreiken van eereteekens den mannen bestemd, wier landbouwkweek by die tentoonstellingen de aendacht

{==62==} {>>pagina-aanduiding<<}
gaende maekte. Wie ziet niet geerne eenen vredelievenden vorst den landbouw met luister omkleeden?
Het was voor een dergelyk landbouwkundig feest, gevierd in Dixmude in 1849, dat eene daer wonende vaderlandsche dichteresse een fraei gedicht uitboezemde, dat ten feestdissche werd voorgedragen, en eene elektrieke toejuiching verwekte. Onder de uitgenoodigden bevonden zich, buiten den gouverneur der provincie, de minister van 't Inwendige en die van Openbare Werken. Men zal hier met genoegen de slotcoupletten dier uitboezeming lezen, welken ons Staetsbestuer, door het aenbieden van verscheidene fraeie boekdeelen aen Mevrouwe van Ackere, op eene eigenaerdige wyze recht heeft laten weêrvaren.

Gegroet, gy, mannen, burgervaderen, 
Die over 't land de teugels houdt; 
Gegroet, gy, die met vreugd in de aderen 
Op onze feestgenieting schouwt. 
Gy hebt de landbouwkunst verheven, 
Om Vlaendrens handel kracht te geven 
Wat ryke toekomst, die ge ontsloot! 
Zy zal het burgerheil verhoogen. 
Uw harte loone uw edel pogen: 
Waer landbouw ryst, daer vlugt de nood. 
 
Nooit zal de Belg het bloed verzaken, 
Het edel bloed van zyn geslacht, 
Dat door alle eeuwen 't volk deed blaken 
Voor nyverheid en heldenkracht, 
Maer woog eens 't harnas zynen schouderen, 
Nu moog' hy in 't genot verouderen 
Der landrust, verre van den rouw, 
Terwyl in 's lands vertooningszalen 
Zyn geest en kunst en kennis pralen, 
In elke vrucht van d'akkerbouw. 


Laten wy ons niet aftrekken van de nuttigste en tevens gezondste bezigheid. Trachten wy door verdubbelde zorg-
{==63==} {>>pagina-aanduiding<<}
vuldigheid onzen naneven den verworvenen roem van bekwame landbouwers ongeschonden achter te laten.
De hemel schenke den dierbaren vaderlande den gulden vrede, en den veldlinge by noodigen yver en lust de deugden, die hem alleen gewetensrust en tevredenheid geven kunnen!



{==64==} {>>pagina-aanduiding<<}

VII


Ontginning der koolmynen.


O zie den nyvren Belg! hy slaaft van dat de morgen 
Hem wekt, tot de avond komt en eind maakt aan zyn zorgen; 
Nooit troont het zinvermaak hem van den arbeid af; 
Want werken is zyn lust, en ledigheid hem straf. 
Heeft hy zyn taak voleind, hy kiest een nieuwe weder, 
En de yver maakt hem ligt wat andren drukt ter neder. 
Maar ook de welvaart komt, die nooit de vlyt verlaat, 
En giet haar schat op hem in ryklyke overmaat. 
 
Boxman, de Yver. 


Wy staen versteld by de aenhoudende vlyt der vlaemsche inwoneren, die de oppervlakte hunner gewesten tot eene voorbeeldelooze vruchtbaerheid opgevoerd hebben, tot dus verre, dat de vlaemsche akkerbouw heinde en veer met roem bekend is; maer mogen wy en de vreedzame landlieden onze hulde schuldig blyven aen zeker gedeelte van Luiks en Henegouws bevolking, dat, als 't ware den akkerbouw te gemakkelyk, te onbelangryk acht voor zyne taeigespierde armen, en by voorkeur in en uit de ingewanden der aerde schatten wroet en opdelft?

{==65==} {>>pagina-aanduiding<<}

Ligt het niet in den aerd veler menschen, dat zy, als hunne voorvaders, liever met tallooze moeilykheden worstelen, dan een eentoonig leven leiden; zelfs ook dan, wanneer zulk leven hun gewis veel zonniger en bloeiender zou toeschynen?
Te vergeefs zult ge den zeevaerder op het drooge willen vestigen; het bruisende stormende smaragd des oceaens trekt hem oneindig sterker aen, dan het stille en rustige groen van bosschen en weiden: ‘de koevloer (zal hy schertsende zeggen) ligt ons te vast en te hard, wy zyn het wemelen en wiegelen onzer notenschelp te zeer gewoon, en de dans met den storm verlevendigt ons bestaen te lustig, dan dat wy onze zee tegen uw zand zouden ruilen!’
Hebben schipper en visscher gedurig met twee vyanden te kampen, namelyk: met water en lucht; bewonderen wy deshalven hunnen hardnekkigen moed; welke bewondering moeten wy hem dan niet schenken, die het bestaet, levenslang te stryden met de vier grondstoffen der oude wysgeeren: met aerde, met water, met vuer, met lucht?
De mynwerkers in 't algemeen, de koolmynwerkers in 't bezonder trotsen de gevaren dier vereenigde en tegen hen saemgezworene vyanden.
De aerde tracht onophoudelyk hunne werken omverbonzend neêr te zakken, en de steunen, welke zy haer tegenstellen, te verbryzelen.
Het water, dat naer de onderaerdsche holten nederzygt, en er soms met een woest geweld in nederstort, overstroomt werken en werkers.
Het vuer verslindt de koolputten, die met zorgeloosheid ontgind worden.
De lucht eindelyk, die zich met verschillende, in de mynen vaek van zelfs ontstaende gas vermengt, bederft, en is niet langer inadembaer, of ontvlamt met eene verschrikkelyke ontploffing.

{==66==} {>>pagina-aanduiding<<}

Ziet daer des mynwerkers vereenigde vyanden, die te duchtiger zyn, daer zy hem dikwerf overvallen, zonder hem eenigszins van hunne tegenwoordigheid te verwittigen. De mynwerker, die van kindsbeen af met alle gevaren vertrouwd is, neemt ongelukkig juist daerom niet altyd de noodige maetregels om ze te bestryden of voor te komen.
Dewyl duizenden onzer waelsche broederen uitsluitelyk de helft huns levens onder de sombere oppervlakte der aerde doorbrengen om ons van brandstof te voorzien, zal zeker menig onzer verlangen te vernemen, hoe bovengenoemde vyandige machten door het menschlyke vernuft bestreden en, ja, grootendeels verwonnen worden. Wy denken gaerne, dat men uit dien hoofde de byzonderheden, waer wy in treden, niet langwylig zal vinden, te meer, daer de daeruit te bekomene kennis, wellicht schaers onder de Vlamingen verspreid, hen voor 't hun bescheidene deel de Voorzienigheid zal doen bedanken, en hun het aendeel der waelsche bevolking in 's lands algemeene welvaert te beter zal doen waerderen.
De zakkingen des gronds voorkomt men door houten staken en steunen, door metselwerken of aenvullingen.
Men weert zich tegen het water door middel van reusachtige kuipwerken et sluitduigen.
Men tracht de onderaerdsche ophoopingen des waters door het peilen met drilboren te vinden, om ze te vermyden, of langzaem en voorzichtig naer den algemeenen put of waterbak af te leiden, waer het vocht door stoomtuigen, die dikwyls eene kracht van twée honderd en meer peerden bezitten, uitgepompt wordt.
By eene welgeregelde ontginning, worden de koolbeddingen zelden ontstoken; wanneer de brand er ongelukkig in ontstaet, kan hy evenwel beperkt en gebluscht worden, indien men te verhinderen weet, dat de lucht er henen stroome. Nog onlangs heeft men in ons land een voorbeeld

{==67==} {>>pagina-aanduiding<<}
gehad van eenen brand sedert ruim twintig jaer in eenen koolput voortdurend. Thans spuit men met machtige stoomtuigen water of waterdamp in zulke brandende putten, om er het vuer te blusschen.
Men heeft het ook in het aenleggen der werken en in het verdeelen der luchtgangen zoo verre gebracht, dat de schadelyke stikstof zich niet meer gelyk voordezen op zekere plaetsen kan samenhoopen, dewyl men de lucht, door middel van sterke tochtverwekkende waeiers, in gestadiger beweging tracht te houden. Edoch op plaetsen, waer de lucht nog inadembaer is, ontploft zy somtyds zoo schrikverwekkend, dat zy eensklaps vyftig en meer arbeideren het leven ontneemt. Die gaszwangere luchtontploffing blyft tot op heden de ergste vyand der mynwerkeren, ofschoon de doorluchtigste geleerden (gelyk een von Humbold en een Davy) samen met de vermaerdste mannen in het vak, sedert jaren de oplossing dier levensvrage opsporen.
Onze regering houdt heure bezondere aendacht op dit punt gevestigd, en heet iedere poging welkom, die eenige verbetering aen de Davy'sche zekerheidslamp kunne bybrengen. Voor de uitvinding dezer lamp vielen er veel meer onheilen voor dan tegenwoordig. De vlam dezer lamp is omgeven door een zeer fyn en dicht gevlochten metalen rolnet, dat het licht genoegzaem doorlaet, zonder nogtans de vlam in rechtstreeksche aenraking met de buitenlucht te brengen. Men heeft in onzen tyde het netwerk en den oliepot verbeterd, en zelfs rondom de vlam der lamp eenen breeden glasring met het hoogere net, dat tot trekschouw dient, verbonden. Dringt de stiklucht nu ook binnen het net, ontvlamt ze daerin, dan kan de werker ze blusschen, eer de vlam met de algemeene lucht in aenraking kome.
Men kan nauwelyks begrypen, met welke lichtvaerdigheid vele werklieden in de onderaerdsche gangen en mynen

{==68==} {>>pagina-aanduiding<<}
te werke gaen. Tegen alle verbod, ontsteken zy, wanneer zy zonder opzicht zyn, menigmael hunne pyp, ofschoon wel bewust, dat eene enkele vonk reeds duizenden het leven gekost heeft; zy vertrouwen licht en los op hunne gelukster, en stellen aldus zich zelven en hunne medewerkers in levensgevaer, om het misselyk genoegen te hebben een pypken onder de aerde te rooken.
Indien men zich door het voorgaende eenigszins eene gedachte kan vormen der moeielykheden en gevaren, die de mynenontginners te overwinnen hebben, dan zal men ook geerne eenige bezonderheden betrekkelyk den onderaerdschen oponthoude dier belangryke volksklasse zien uit een zetten.
Welaen, begeeft u te dezen einde naer het Luikerland of naer Bergen of Charleroy in Henegouwen. Bevindt gy er u 's morgens vroeg of 's avonds laet, dan ziet ge van rechts en links zwarte kaboutermannekens aenkomen, die zich afzonderlyk, getweën of gedrieën met langzamen tred naer de koolputten begeven. Wy zeggen kaboutermannekens en niet zonder reden; wie van jongs af de helft zyns levens onder aerde slyt, en met kneuzingen en builen zoo dikwerf naer boven klimt, wordt geen reus. De regering zou haer volledig getal jong krygsvolk moeielyk uit eene gemeente, hoofdzakelyk uit mynwerkers bestaende, samenbrengen.
Volgt nu eenen dier zwarte venten, die, al smoorend of zingend, naer hun hol optrekken.
Gy ziet daer voor u twee hemelhooge schoorsteenen ryzen. De eene rookt, de andere niet. Daer is de opening, die hem naer de onderaerdsche kamers en zalen geleidt; daer staen de stoomtuigen, die dag en nacht duizende tonnen water en kool uit eene diepte van zes honderd tot achttien honderd voet voor den dag brengen. Langs twee wegen kunt gy tot die duizelige diepte dalen. De kortste en gemaklykste, maer ook tot nu toe de gevaerlykste weg is die

{==69==} {>>pagina-aanduiding<<}
langs de groote koolschacht. Gy springt in de ton en drie minuten later, komt gy behouden beneden aen, indien namelyk het kempen plattouw niet breekt, indien de ton u niet te ruw tegen de wanden slingert, of indien u geen losgaende steen het hoofd verplettert. Wie voorzichtig en wel gespierd is, die volgt zynen gids langs den ladderput, na dat hy eene zekerheidslamp aen zyne hoofdkap gevest heeft.
Die put of schacht is door ongelyk afstaende vloerkens of verdiepingen in zyne gansche hoogte gescheiden. Elke verdieping bevat eene schuinsstaende ladder zoo lang als de ruimte het toelaet, en aen den voet van iedere ladder draeit gy op den vloer om, en daelt eene nieuwe sportenreeks af, tot gy de werken, die ge bezichtigen wilt, bereikt.
Wanneer de koolbeddingen vlak liggen, kunnen zy vergeleken worden met de ongelyk op elkander volgende verdiepingen eens huizes, die hier eenen voet, ginds tot zes voet hoogte hebben. Dikwerf volgen de koolbeddingen de richting en de golving des bovenaerdschen gronds.
Zyt ge nu twintig of vyftig ladders diep gedaeld, zoo voelt ge wellicht eene kleine vermoeienis in schenkels en knieën. Slaet dan de eene of andere galery der onderaerdsche wereld in; hier zyn straten en straetjens, die in alle richtingen loopen, en gy hebt waerlyk uwen gids hier wel noodig. In plaets van den blauwen hemel, hebt gy een steenen dak boven uw hoofd, dat u dwingt in eene gebogene houding vooruit te stappen en wel op te passen, dat gy u by uw schemerlicht, niet hoofd en elbogen, tegen steen of steun botst.
Eindelyk zyt gy op de plaets gekomen, waer de mynwerkers met hak en houweel de kolen van vloer en dek losmaken. Men laedt kool en gruis op yzeren wagens, met kleine wielen voorzien, welke men op verplaetsbare spoor-
{==70==} {>>pagina-aanduiding<<}
wegen voortstoot tot beneden de groote schacht, waer het machtige stoomtuig dit gewicht naer boven tilt.
Hebt gy u een kwartier of een half uergaens van de schacht verwyderd, dan is het raedzaem, stillekens weder de ladder te zoeken en, kunt gy 't doen, naer boven te klimmen. Maer gy zyt denkelyk zoodanig vermoeid en ontzenuwd, dat gy u dit mael liever in eenen ledigen koolwagen laet ophyschen, dan de opvaert langs de ladder te beproeven.
Denkt eens hoe ge zoudt te moede zyn, lieve lezers, indien gy in eenen adem drie en vier malen achtervolgens den grooten toren van het Brusselsch stadhuis tot aen het zyn spits vercierende Sint-Michielsbeeld toe, moest bestygen, en wel indien de steenen trap zoo hoog liep. Nu verschilt eene drooge trap nog al merkelyk van eene gladde, vochtige ladder, waer handen en voeten te gelyk by noodig zyn.
Heeft men reeds honderde uitvindingen en verbeteringen by de ontginning der koolmynen allengskens aengebracht, de noodzakelykheid van het stygen en dalen uit en in de putten te vergemakkelyken, laet zich uit het voorgaende licht gevoelen.
Een mynwerker is vooral door dit lastige dalen en klimmen op zyne vyftig jaren zoo sterk versleten, dat hy niet meer in staet is aen zyne broodwinning te geraken. Die eens zoo wakkere man is dan hoogst rampzalig; want men leert op dien ouderdom niet licht een nieuw ambacht, en hoe zoude hy immers na den zuren arbeid nog vyftien honderd of meer voet kunnen opklauteren?
Onlangs heeft België eene schoone verbetering onder dit opzicht in een paer mynen bewerkstelligd, eene verbetering, die als zy eens overal zal ingevoerd zyn, het dierbare leven van duizenden verzachten en verlengen zal.
Verbeeldt u twee of meer boven elkander geplaetste en samen gehechte wagens in klimmender en even zoo veel in

{==71==} {>>pagina-aanduiding<<}
dalender beweging. Elk tal gebonden aen een byzonder plattouw en gehecht aen eenen gemeenzamen draeiboom, windt beurtelings op en af, en kan eene kool-, hout- of menschenvracht voeren. Elke loodrechte wagenrei is boven gedekt door eenen valscherm, die, in geval van touwscheuring, wederzyds en plotselings met zyne wagens vastklampt in de houten geleïsporen. Deze sporen regelen ten allen tyde het evenmatige stygen en dalen der vrachten.
In dier voege zullen de wagens zonder schok in minder dan drie minuten uit eene diepte van 1800 voet naer boven, of omgekeerd, vliegen, steeds beveiligd door den scherm tegen afvallende steenen, en tevens, indien een touw toevallig scheurde, vast- en opgehouden zyn.
By zulke verzekeringmiddels mogen de werklieden voortaen hun leven aen de veilige wagens zonder angst toevertrouwen, zy zullen zonder vermoeienis en met tydwinst moedig aen hun werk tyen en langs denzelfden weg weder vrolyk naer het hemellicht kunnen terugkeeren.
Men begrypt ook, dat de ryke bezitter van eene mynvergunning dagelyks verbeteringen ten beste zyner werklieden verzint. Trouwens, de belangens van werker en meester zyn zoodanig in elkander versmolten, dat des eenen welzyn des anderen voorspoed is. Met frissche menschen kan men in eene gezuiverde lucht tweemael meer werk verrichten, dan met afgematte in eenen stikkenden dampkring.
Wie is 't nu niet met ons eens, wanneer wy zeggen, dat de mynwerker by dorp- en stedeling verdient geschat te worden? Wat zouden fabrieken en werkplaetsen zonder steenkolen verrichten, en hoe zou men heden zonder die brandstoffe het noodige yzer smelten? Zyn het niet de mynwerkers, die onzen dagelykschen pot doen koken, die ons verwarmen in het gure jaergetyde en den meesten steden gaslicht schenken, nevens den stoom eene der nuttigste uitvindingen onzer eeuw, waervan de laetste helft

{==72==} {>>pagina-aanduiding<<}
waerschynlyk den naem van uitvindingseeuw zal billyken.
Wy schatten, dat er in België alleen jaerlyks 50 millioenen hectoliters steenkolen ontgind worden, en dat men wellicht nog wel twee duizend jaren lang diezelfde hoeveelheid ontginnen kan. Dit behoefde hier aengestipt te zyn om onzen lezeren allen angst te benemen omtrent het eindelyke gebrek aen brandmiddelen.
Intusschen mogen wy gerust den Heere des heelals onzen vurigen dank toesturen, daer hy onzes landes ingewanden even mild als zyne oppervlakte heeft gezegend.

Zoo blyv' dan nyverheid en zeden, 
Door wyze wetten toegepast, 
Door allen hartig aengebeden, 
'T plantsoen, waerop de welvaert past. 
Zy 't heil van d' eenen, 't heil van d' ander, 
'T belang van beiden schrage elkander, 
Als overvloed zyn halmen biedt! 
Zoo bloeit weêr Neêrland als voorheen, 
En 't nageslacht moog' rechter wezen: 
Wy schrikken voor dat vonnis niet! 
 
(Nierstrasz, de Nederl. Nyverheid, 1820.) 





{==73==} {>>pagina-aanduiding<<}

VIII


Hoogovens.


Hoogoven! 
Ik zal u loven, 
Gy zyt des loves waerd. 
Cyclopen om Vulkaen geschaerd 
Zyn uit de hel naer boven 
Weêr opgestoven. 


Indien de lezer eenig belang in onze trouwgeschetste ontginning der koolmynen gesteld heeft, dan zal hy wellicht met geen minder genoegen ontfangen, wat wy hem over hoogovens of yzersmelteryen mede te deelen hebben.
Yzererts vindt men in verscheidene streken onzes landes, van de hoogten des Ardennenwouds af tot in de vlakten der Kempen toe, langs Maes en Sambre en op eenigen afstand dier rivieren. Maer niet overal waer de erts op den grond zich vertoont of schuilt, wordt hy gesmolten of tot ruwyzer gegoten. Tot het aenleggen van hoogovens kiest men plaetsen ryk in hout of steenkool. Thans wordt hier te lande weinig yzer meer door middel van houtskool voort-
{==74==} {>>pagina-aanduiding<<}
gebracht. Charleroys en Luiks omstreken leveren den smederyen, den pletmolens en smidsen byna uitsluitelyk het noodige yzer. Seraing, Ougrée, Sclessin kunnen jaerlyks vyftig en meer millioenen ruwyzer aenwinnen; en Châtelineau, Couillet en Monceau niet minder; maer die opbrengst klimt niet altyd zoo hoog, omdat de aenwending des yzers tot hiertoe nog niet algemeen genoeg is. Aen spoorwegen, yzerbooten, stoomtuigen en bruggen wordt het grootste gedeelte diens metaels verbruikt; maer 't yzer zal jaerlyks in openbare en bezondere gebouwen, ja, zelfs in het huislyke leven, meer en meer gebruikt worden. Men maekt er reeds kisten en kasten, banken, stoelen en tafels uit; balken en zuilen worden er ook in vervaerdigd; ja, het gansche Kristalpaleis te Londen bestond enkel uit yzer en glas. Wy mogen dus verzekerd zyn, dat de opbrengst verre van te verminderen, gedurig zal aenwassen.
Ofschoon België zich eenigszins in eenen min voordeeligen toestand, dan Engeland of Zweden bevindt om het ruwmetael goedkoop voort te brengen, heeft het echter zulke vorderingen in deszelfs bewerking gemaekt, dat het onder dit opzicht weinig meer van de onbeperkte mededinging Engelands te vreezen heeft. Wanneer eens de erts-, kool- en kalksteengroeven door spoorwegen alom in rechtstreeksche verbinding met de hoogovens zullen staen, dan ook zal België in staet zyn om gansch Europa, Engeland uitgenomen, met noodig yzer te voorzien.
De yzerwinning door middel van steenkolen is, sedert twee eeuwen in Engeland bekend, door Edward Lord Dudley eerst in 't werk gesteld, en in 1619 door een privilegie bekroond; maer de onwetendheid van 't gemeen heeft de werken des uitvinders vernietigd, en hem tot op den boord der ellende gevoerd. In den beginne der vorige eeuw verhieven zich alomme klachten wegens de uitroeiing der bosschen en de duerte in het brandhout. Toen eerst her-
{==75==} {>>pagina-aanduiding<<}
nam men ernstig Lord Dudleys uitvinding, en in 1740 brachten de negen en vyftig toen bestaende hoogovens zeventien millioenen kilogram ruwyzer voort. Sedert dien tyde is de opbrengst zoo vermeerderd, dat men vry beweren mag, dat Engeland thans jaerlyks boven de duizend millioenen kilogram ruwyzer, of het tienvoudige der belgische ertssmelting in den handel brengt.
Hier te lande heeft Cockerill, een engelsch werkman, door Willem den I ondersteund, de eerste reuzenwerken tot winning en bewerking des yzers te Seraing opgericht.
Een boekdeel ware nauwelyks toereikend, om al het nut en het menigvuldige gebruik des yzers op te sommen; maer wat nog moeielyker ware, is, alle vorderingen vooruit te zien, die later door de steeds breedere toepassing des yzers op gebouwen en werktuigen, veld zullen winnen.
Zoo is er spraek van in Gent eene kerk op te richten, waer geen gemetseld of gepleisterd gewelf, alzoo ook geene gewelfdragende zuilen in zullen voorkomen. Het binnenste diens tempels zal slechts eene grootsche, overdekte, door niets afgebrokene ruimte daerstellen. Het spreekt van zelf, dat de kracht des yzers zulk een gebouw, hoe breed en hoog ook, zal samenhouden; maer die kracht vertoont zich niet gelyk die der steenen in reuzige massas; zy verbergt zich in slingerende en vindingryke cieraden, die des aenschouwers blikken betooveren. In die kerke zal de priester aen het verhevene outer door alle aenwezigen te gelyk gezien worden, en te grooter zal de indrukwekkende plechtigheid den aendachtigen volke verschynen.
Wie er eenigszins over nadenkt, zal bekennen, dat de duizende werktuigen, die uit yzer vervaerdigd worden, voor de menschheid van het grootste gewicht zyn; ja, dat de gansche beschaving er 't meeste voordeel uit trekt. Verbeeldt u een oogenblik, wat er uit onzen tegenwoordigen toestand zou worden, indien wy plotselings van dit zoo nuttige me-
{==76==} {>>pagina-aanduiding<<}
tael beroofd wierden. Zouden wy na weinige menschengeslachten niet tot dien vernederenden natuerstaet, waer de voormalige Amerikaensche wilden in verkeerden, afdalen?
Wy moeten dus de invoerders van dit mingeachte gemeene metael als de scheppers onzer welvaert en onzer kunstvaerdigheid aenschouwen.
Hoe verlokkend ook de beschryving der verschillende yzerertsen en hunne opdelving schynen moge, wy moeten er nogtans van afzien. Ons doel is niet in kunstmatige bezonderheden te treden; wy willen de zaek enkel zoo vertellen, als wy ze met eigenen oogen gevolgd hebben, en zeker onze voordracht zal by geenen weetgierigen lezer belang missen.
Wanneer de erts het daglicht ziet, wordt die zooveel mogelyk tot een loopend water gevoerd, waer men op eene lichte plankenhelling de bygemengde aerde door omroeren met den vliet afspoelt. Het zand en de lichtere aerde stroomt weg, de zwaerdere erts blyft gezuiverd ter plaetse liggen of wordt nevens den vliet gestapeld.
Die gewasschene erts ziet er nu als bruine aerde, dan als grauwe, bruine of roode steen uit. Hy wordt naer den hoogoven, soms op eenen afstand van drie, vier uren vervoerd, waer de steenen gedroogd en boven de kockovens geroost worden.
Kalksteenen, tot dik gruis verbryzeld, bevinden zich hier in voorraed, zoo als ook koek, d.i. vetkool, in bezondere ovens gekookt, of door den gloed samengebakken en dan in de lucht met water gedempt.
Erts, kock en kalksteen zyn de drie bestanddeelen, waer het ruwyzer uit geschapen wordt.
Wie in den namiddag van Brussel naer Charleroy of Luik met de stoomkoets vertrekt, kan des avonds een heerlyk indrukwekkend tooneel aenschouwen, wanneer hy van verre eenen dier smeltovens ontwaert.

{==77==} {>>pagina-aanduiding<<}

Verbeeldt u tachtig voet hooge torens, boven welke de vlammen zich bywylen tien voet hoog verheffen, en tevens, uit de zy'opening de muren lekken. Wie dit voor't eerste mael ziet, denkt, dat er een alverwoestende brand in uitgeborsten is, en nauw kunnen de medereizigers hem gerust stellen.
Men kan zich geen begrip der hitte maken, die zich in zulken oven ontplooien moet, als men niet weet, dat ieder in eene maend tyds wel twintig en meer Charleroysche schepen vetkool verslindt; dat er vroeger, om zulken reuzigen ogre het hemd te droogen en te warmen, niet min dan voor zestien duizend frank brandstof behoefde, alvorens het ertssmelten eenen aenvang nam.
Niet gemakkelyker zou men begrypen, hoe zulk een oven niet terstonds door dien machtigen gloed verwoest wordt: doch wy willen zulks ophelderen.
Inwendig is hy, op eene groote dikte, met onsmeltbare steenen gevoederd, die men des ovens hemd noemt. Zy worden niet zoo licht vergruisd, vermits zulk een oven vaek acht en tien jaren zonder ophouden brandt; by gevolg heeft hy vele duizende schepen kolen, met omtrent even zoo veel kalksteenen en het dubbelde yzererts in zyne maeg verteerd.
Zoodra een oven den behoorlyken hittegraed bezit, stort men er zon- en werkdag, dag en nacht, afwisselender wyze, kool, kalksteen en erts in, zoodat de oven op vier en twintig uren wel vyftig mael van boven geladen wordt. Elke oven geeft omtrent een vierde zyner ingeslokte spyze in ruwyzer terug, dat hem regelmatig alle twaelf uren beneden moet afgetapt worden.
Beneden namelyk in den oven bevindt zich de smeltkroes, gehouwen uit den hardsten en onsmeltbaersten steen. Die kroes heeft eene loodrechte smalle opening, die met zand gestopt is, en telkens by de 12urige vloeiing doorgestoken

{==78==} {>>pagina-aanduiding<<}
wordt. De onreinigheid, metaelschuim, moet gedurig boven den kroes afgetapt en op yzeren wagens buiten de gebouwen gevoerd worden, waer dit verharde schuim na eenige jaren tot bergen aengroeit. Men begrypt, dat het vloeiende yzer door zyne grootere zwaerte het lichtere schuim boven den smeltkroes houdt, om zich alleen in de diepte te verzamelen.
Om den yzervloed te ontfangen, wordt het afdak, of de groote gedekte ruimte, voor des ovens mond geheel doorsneden van eene smalle drooge zandbeek en van talryke zydebeekjens, die vyf of zes voet lang zyn, en by elke vloeiing moeten hersteld worden.
Heeft het vloeiingsuer geslagen, dan is al het werkvolk op zynen post; de smeltkroes wordt met spitse yzerstaven geweldig opengestoken, en dan stroomt de vurige gloed gelyk lava langzaem en majesteitvol, door de hoofdvore naer beneden, waer een werkman, gewapend met een plankjen dat aen eenen houten staek gehecht is, den stroom, eer hy verder afgolve, elke zy'vore dwingt te vullen.
Ontzachelyk is de hitte, die het werkvolk aen den bovenmond des ovens by de lading uitstaet; nog ontzachelyker degene, die de schuimers en smelters beneden voor den kroes te lyden hebben. Wy hebben er aenschouwd, wier aengezicht er als gebraden uitzag, wier wenkbrauwen en hairen gezengd waren, en die niet te min by hunnen arbeid jokten en schertsten. Ook is het meer dan eens gebeurd, dat eenige vochtigheid in het zand school, zoodat, wanneer de vuerstroom naekte, het gloeiende yzer naer alle zyden uitspattede en de nabyzynden erg kwetste.
Wanneer de smeltkroes van zynen goeden inhoud beroofd is, dan vult men op nieuw met zand de scheur, die doortocht aen de vloeistof heeft gegeven. Willen de smelters u tegen een fooitjen een feest geven, dan blyft ook hier, zoo als in alle standen, het vernuft niet in gebreke; men werpt

{==79==} {>>pagina-aanduiding<<}
wat uitgebranden kool tegen de opening, en de blaespyp die gedurende de vloeiing heur werk had gestaekt, begint weêr te spelen, het ontstokene koolgruis, een oneindigen waeier vormend, vliegt omhoog en biedt u een allerfraeist vuerwerk.
Gaet gy dicht by de plaets waer de pyp zydelings in den oven blaest, dan zal u 't hart van angst popelen; de aerde, met de omringende gebouwen schynt te bersten en in te storten. Stoomtuigen, die twee honderd paerden sterk zyn, blazen de opgeslurpte en in honderdvoetlange rolvormige ketels saemgeperste lucht door metalen pypen zydelings in den oven, om er de schrikkelyke hitte nog aen te stoken.
Bevindt gy u te midden eener plaets, waer drie zulker verbazende stoomtuigen in beweging zyn; ziet gy elk zynen mond, van vier klappen voorzien, beurtelings openen en sluiten om de lucht in te ademen en verder in de oneindige ketels voort te stuwen, o dan zeker, vooral wanneer gy u voor 't eerste mael in die plaets bevindt, vergaet u hooren en zien, en gy zoudt wanen, dat het einde der wereld met zyn stormend gehuil en zyn krakend gedonder nakend is.
Men doet dikwyls eene reis om het eene of andere kunst- of natuergewrocht te bewonderen, om het eene of andere feest by te woonen; maer wat zal de reiskosten rykelyker vergoeden, dan het tooneel van nyverheidsgestichten, die zich uit Engeland eerst sedert weinige jaren op onzen grond overgeplant, en nu tot zulke verbazende hoogte verheven hebben?
De hoogovens met hunne machtige stoom- en blaestuigen verdienen om meer dan eene reden door onze landgenooten in oogenschouw te worden genomen. Is de smelting des yzers niet de eerste aller nyverheden? Welk werktuig, welk gereedschap wordt niet door of uit dat metael vervaerdigd? Kunnen wy ons een ambacht voorstellen, dat

{==80==} {>>pagina-aanduiding<<}
zonder dit metael kan bestaen; kunnen wy ons eenen vooruitgang in de nyverheid verbeelden, die niet middelbaer of onmiddelbaer met dit metael in betrekking staet?
Thans is er zelfs ernstige spraek, om in de steden de steenen der straten door groote met groeven voorziene yzeren platen te vervangen, zoo dat paerden en wagens er over heen ryden, en dat de menschen geenen modder meer op straet ontmoeten zouden. Reeds liggen in Engeland eenige stalen ter proeve bloot, en wy durven het oogenblik te gemoet zien, waer de nyverheid der yzerbewerking ook hier een oneindig grooter veld van toepassing zal vinden.
Wy zullen ten slotte nog een woord zeggen over de ontzachelyke pletmolens, waerin het yzer tot sporen voor yzerwegen, tot platen, staven en draden gevormd wordt; en over de gloeiovens, die het ruwe metael omsmelten en tot eene hoogere taeiheid en fynheid verheffen. Verwonderd ziet men hier op by de bovenmenschelyke krachtontwikkeling des stooms.
Te Couillet by Charleroy zagen wy eene schaer, die zoo gemakkelyk een armdik rail in tweeën scheidde, als eene naeister een touwken of een lintjen met haer werktuig doorsnydt. In min dan eene minuet, wordt een bol gloedrood yzer tusschen twee reuzige rollen tot eene vyf voet lang en even zoo breede plaet uitgerekt. Niet verre van daer verheft zich een hamer zoo zwaer, dat tien cyclopen hem niet zouden gelicht hebben, en verplet op het aenbeeld de staven en platen tot eene gewenschte dikte.
Belgie bezit in Couillet, Ougrée en Seraing nyverheidsgestichten, die de bewondering der gansche wereld verdienen, vermits het ruwe erts er zoo verre in beärbeid wordt, dat het er uitkomt in volmaekt afgewerkte stoomtuigen, in treinslepers, stoombooten en gereedschappen van allerhande gedaenten en vormen. Enkele huizen, gelyk de drie bovengenoemde belgische stichtingen, bezit

{==81==} {>>pagina-aanduiding<<}
wellicht Engeland zelf niet, waerin de ruwe stoffe tot zulke volmaektheid gebracht wordt; omdat daer nog het denkbeeld bestaet, dat de veelvoudige verdeeling des arbeids alleen tot eene hooge fynheid der bewerking leiden kan.
Leeren wy onzen geboortegrond kennen, wy zullen hem ongetwyfeld beminnen, en boven den vreemde schatten. Die liefde is zoo natuerlyk, als die eens kinds tot zynen ouderen.






{==82==} {>>pagina-aanduiding<<}

IX


Godfried van Bouillon (1).


Hier valt de veder der historie 
Der gryze fabel in den schoot. 


Wanneer gy den Berg van 't Hof in Belgies hoofdstad bereikt, dan vertoont zich in 't hemelblauw vooreerst de dom der kerke van Caudenberg, en als gy eenige stappen voorttreedt, verheft zich, als ter bescherming diens tempels, een heerlyk bronzen ruiterbeeld. Het minste kind zal den vreemdelinge verklaren, dat het onlangs ter eere Godfrieds van Bouillon is opgericht.
Wy twyfelen niet, of onze landgenooten over 't algemeen zyn met de hoofdtrekken van Godfrieds aerd en moed bekend; wy zullen dan ook enkel eenige regels neêrschryven, die wellicht niet allen bekende byzonderheden zullen bevatten.
Onze held, weet men, stamt van Karel den Groote af, en schittert, gelyk die heerlyke vorstengenie, uit de middeleeuwen tot ons over. De Voorzienigheid had den afstam-
{==83==} {>>pagina-aanduiding<<}
melinge des keizers niet alleen edel bloed geschonken, maer ook edele hoedanigheden, die van dien bloede getuigden: ook verzuimden zyne ouders niet, om, als eene tweede Voorzienigheid, hun kind zoo wel naer ziel als naer lichaem tot eene volmaekte ontwikkeling te brengen. Wat waren de dappere graef Eustachius de IIde en de vrome Ida aen hunnen zoon gehecht! Het eerste levenslicht ontfing hy omtrent 1060 in een zuidbrabansch dorp, Bazy geheeten. Reeds vroeg beantwoordde Godfried van Bouillon (dus genaemd naer 't kasteel van dien name, als 't rykste zyner bezittingen) de hooge verwachting zyner ouderen.
Zyn moederlyke oom Godfried, bygenaemd met den bult, een heldhaftig kryger, verheugde zich in zyne toekomst, en benoemde hem tot zynen erfgename. Edoch, nauwelyks nam de dood zynen gids en beschermer weg, of hebzuchtige vyanden dachten nu gemakkelyk den op zich zelven alleen staenden jongelinge zyne bezittingen te ontrukken: de zeventienjarige held dwong ze tot den aftocht.
Vele andere moedige feiten voorspelden den wereldroem, die hem eens omschitteren zou. Zoo overwon hy in een rechterlyk tweegevecht eenen voornamen, machtigen vorst; stiet by eenen bloedigen stryd, de punt der ryksbanier, hem door zynen keizer Hendrik den IVden toevertrouwd, dezes mededinger in de borst, en drong by eenen aenval door denzelven keizer op Rome gewaegd, de eerste binnen de eeuwige stad.
Zulke buitengewoone diensten moesten van den keizer eene beloning ontfangen: Godfried werd hertog van Neder-Lotharingen.
De wekstem eens eenvoudigen, doch welsprekenden monniks was in Europa opgegaen: eene kerkvergadering beantwoordde zynen wensche, en riep de geheele christenheid zamen om het heilige land op de ongeloovigen te wreken,

{==84==} {>>pagina-aanduiding<<}
ten einde aldus de baen naer 's Heilands grave voor de pelgrims vry te maken, de boeien der christene slaven te verbreken, en de steeds verder reikende macht der Muzelmannen in te korten. Het doel was edel, en, ja, vaderlandsch. Waren de christenen immer aen dit doel getrouw gebleven, er zou heden maer een gevoelen ter eere dier kruisvaert bestaen, en het kruis zoude ook in die gelegenheid het zinnebeeld der ware vryheid, dat is der christelyke broederliefde, gebleven zyn.
Op den roep: God wil het! aerzelde onze Godfried niet, mede het kruis op te nemen. Door 't afstaen en verpanden zyner bezittingen, bekwam hy 't vermogen om manschappen aen te werven en zich van 't noodige tot zulken verren tocht te voorzien. Spoedig vloeiden Franschen, Duitschers, Noord- en Zuidnederlanders onder zyne kruisbanier te zamen; terwyl, buiten twee zyner broederen, menige doorluchtige ridders en prinsen onder hem stonden; het genoege, indien wy slechts des konings broeder, graef van Vermandois, Bohemond van Tarente, Tancredo, de graven Robert van Vlaenderen en Baudewyn van Henegouwen opnoemen.
Wel had reeds vroeger eene saemgeraepte volkshorde den weg naer Palestina genomen, doch volslagen gebrek aen krygs- en regeltucht had onders dezen meer dan drie mael honderd duizend hun graf in dit land doen vinden.
Opgetrokken aen 't hoofd eens legers van zeventig duizend voetknechten en tien duizend ruiters, nog onderwege door eene groote macht aengewassen, wist Godfried krygs- en regeltucht te handhaven.
Nicea, eene door natuer en kunst versterkte vesting werd eerst belegerd. Ter ontzetting nadert de Sultan met een talryk heir. Men wordt slaegs. Gelyk de Engel des verderfs waert Godfried, met Godes geest bezield, door des

{==85==} {>>pagina-aanduiding<<}
vyands benden, en, na wonderen van kracht en moed verricht te hebben, dryft hy die benden op de vlucht.
Nicea behoort den christenen: ten verderen optocht vertakt zich hun leger in twee afdeelingen. Het kleinste, onder Bohemonds bestuer, in een dal gekomen, wordt onverwachts door den Sultan bedreigd: hoog stygt de nood; maer Godfried ylt zynen kruisbroederen te hulpe, en de vyand is verplicht hem zyne legerplaets over te laten.
Ook de gewichtige stad Antiochië had moeten bukken: wie zal ze te herwinnen wagen? Alleen de overmacht. Vyf en twintig duizend Turken omcingelen dezelve om ze uit te hongeren. Eene onbeschryflyke ellende is er't gevolg van. Met eenige dapperen en braven, waeronder de bisschop Adhemar verdient genoemd te worden, blyft Godfried de beschermengel des legers. Hy spreekt, gebiedt: men waegt eenen uitval, en, als door den wind der woestyne, wordt de vyand weggevaegd.
Door al die stryden, waerin de legerheer ook niet zelden door de forsche kracht zynes arms uitblonk, was't Christenheir allengskens op een gering getal versmolten.
Eindelyk gelukte het dezen de heilige stad Jerusalem in verrukking en met tranen in de oogen te begroeten. Een eerste aenval werd afgeslagen. Alles wat het verdelgzieke vernuft der menschen in dien tyde, zoo tot aenval als afweer, had uitgepeinsd, werd nu by een geregeld beleg aengewend.
Na vyf weken daerin doorgebracht te hebben, was de Goedevrydag van den jare 1099 aengekomen. Dien dag, om den dood des Heilands den christenen zoo heilig, zou het kruis van Jeruzalems tinnen weder glansen. Men streed tot den ure, waerop Jesus den geest gaf. De houten beweegbare toren, van waer Godfried zyne bevelen gaf, wordt tegen den muer gevoerd: de valbrug des torens zinkt ne-
{==86==} {>>pagina-aanduiding<<}
der, en, met het zwaerd in de vuist, beklimt hy, met zynen broeder Eustachius, en twee doornyksche broeders, Ludolf en Engelbert, de wallen des verlosten Jeruzalems. Godfried, de even vrome als dappere held, bejammerde hevig de gruwelen, waer de goddelooze woede van velen, des christennaems onwaerdig, by dien zegeprael, in uitspattede. Hy deed wat hy mocht, om ter plaetse, waer Christus al stervende voor zyne vyanden had gebeden, der stem der menschenliefde gehoor te verschaffen. Vervolgens schoot hy zelf 't harnas uit, en, na de stad blootvoets rond gegaen te hebben, begaf hy zich naer't Heilige graf.
Tien dagen na die overwinning, riep het leger Godfried tot koning uit, der stad en deslandes. Doch ‘het past geenszins den christene daer eene goudene kroon te dragen, waer Jezus eene doorene droeg’, zoo sprak de held, en aenvaerde enkelyk den titel van Hertog en Beschermer van 't Heilig Graf.
Eene laetste krygsbeproeving wachtte hem. Hem bleven maer twintig duizend man over. De Sultan van Egypten twyfelde niet, of 400,000 der zynen zouden dien christenen gemaklyk den voet op de borst zetten. De zegepalm, dien de groote Belg ook ditmael plukte, maekte hem meester van het Heilige land.
Na een jaar met wysheid geregeerd, na zynen nieuwen onderdanen een wetboek geschonken, na verscheidene godvruchte stichtingen opgetrokken te hebben, leide Godfried (op 18 januari 1100) het matte hoofd ter ruste, en sliep zachtekens in.
Van zynen vader had hy onverschrokkenen heldenmoed, van zyner moeder onwankelbare godvrucht geërfd. Is Karel de Groote de verhevenste keizer der middelleeuwen, Godfried van Bouillon is derzelver grootste christenridder.
Turenne en de Ruiter traden in beschaefderen tyd in zyn glansend voetspoor.

{==87==} {>>pagina-aanduiding<<}

Van hem mogen wy, Belgen, zeggen wat een dichter van den grooten zeeadmirael zingt:

Myn zoon, zoo ge immer zwerft in vergelegen oorden, 
Daar hoort een onverlaat, die, bassend op zyn niet, 
Op Neêrlands grootheid schimpt, op ons zyn zwadder schiet; 
Uw ziel zy op den worm in toorn niet straks ontstoken; 
Noem slechts de Ruiters naam, en Neêrland is gewroken! 


Welke zyn de stoffelyke gedenkteekens, die Belgie van zynen grootsten Christenheld bezit? De vonte zyner geboorteplaets, waerin hy gedoopt is, volgens de getuigenis der inwoneren van Bazy, op eene oude overlevering gegrond; als mede een geschilderd glasraem in Antwerpens hoofdkerk, dat Godfried in volle krygstoerusting, met verslagene Turken aen zyne voeten liggend, vertoont. Dit glasraem is een gedenkteeken wegens 't kapittel van kanoniken, dat de held in St Michiels kerk te Antwerpen stichtte, vóor dat hy de reis naer 't H. Land ondernam - een kapittel eenige jaren later naer de hoofdkerk overgebracht.
De christenredenaer Schrant, die in 1820 eene merkwaerdige lofrede op Godfried van Bouillon schreef, roept uit: ‘En zulk een man was uw landgenoot, Belgen! en zulken manne hebt gy nog geen standbeeld opgericht!’ Die wensch is bekroond.
Ons staetsbestuer heeft den helde van Torquato Tasso die godvruchtige hulde toegebracht. Op een tydstip, waer onze geschiedenis uit haren langen sluimer ontwaekt is, hebben wy beitels dier historische pennen waerdig gevonden. De beeldhouwer Simonis heeft zynen naem op 't ruitersbeeld van Godfried mogen stellen; wy verwachten nog het opschrift, dat er op zal gebeiteld worden, en dat door de Academie reeds vastgesteld is.
By het plechtige inwyden van dit bezielde brons, stortte

{==88==} {>>pagina-aanduiding<<}
een onzer dichteren onder anderen zynen boezem in volgende toonen uit:

O tempels! die by ons den schedel hoog blyft dragen, 
Ziet hier den grootsten held der schitterendste dagen 
Van 't ridderlyke christendom: 
 
Ontwake uw klokakkoord met forschen zegebom! 
Hem voert het vaderland op trotschen zegewagen 
In 't feestlyk Brussel om, 
En Godefriede brengt 's lands donder wellekom. 
 
In hem verbroedert zich de naem van Wael en Vlaming; 
In hem omkranst de naem van Belg één Vaderland, 
En fier op de eigene eerbenaming, 
Reikt Breydel Godefriede, al jubelend, de hand. 
 
Van uwer wiege week, o Godfried, 't laetste duister: 
Een moeder drukte u hier aen 't hart by 't teêr gefluister: 
Ge ontsloot uwe oogjens hier voor Godes blyde zon. 
Aen Belgie blyft die eer: uw naem is onze luister. 
Achilles gold een heir: gy geldt een Pantheon! 


Rekende ons staetsbestuer het zich ten plichte, aen Godfried een welsprekend brons op te richten, ook voor zyn eenvoudig, door de eeuwen eenigszins geschonden graf te Jerusalem heeft het gezorgd. Belgie heeft eenen kunstenaer, als eenen pelgrim, derwaerts gestuerd om het te herstellen; en aldus ten volle bewezen, dat het dierbare gebeente van groote mannen, waer het ook moge rusten, den Vaderlande blyft toebehooren.



{==89==} {>>pagina-aanduiding<<}

X


De belgische vrouwen.

Te rechte heeft een groote denker gezeid: ‘wat groote zaken zoude men verrichten, hadde men niet de begeerte van den vrouwen geacht te worden? Wee der eeuwe, waer de vrouwen haren invloed verliezen, en waer hare oordeelen voor de mannen niet meer gelden! 't is de uiterste graed der verdorvenheid.’
Wy vinden ons dus gedrongen, om in een boek waerin zoo menig man, edel door vernuft of groot door wysheid en moed optreedt, ook eenige Belgische vrouwen af te schetsen, die door hoedanigheden, harer kunne bezonder eigen, zoo als kuischheid, liefde en trouw, of zelfs manhaftigheid, waer het vaderland tot haren harte sprak - verdiend hebben by den nageslachte in levenden aendenken te blyven.
Wy zullen niet uitweiden over de tallooze liefdegestichten van Belgie, waertoe belgische vrouwen den eersten steen gelegd hebben, (zoo als in onzen tyde eene waerdige medehelpster van den kanonik Triest) of van de mensch-
{==90==} {>>pagina-aanduiding<<}
lievende diensten, die vrome vrouwen in de tempels van barmhertigheid, nog dagelyks bewyzen, van de weêrgalooze opofferingen, die zy zich dagelyks getroosten, als zy ‘God in zyne arme leden dienen;’ wy zullen niet spreken van de wyze, waerop zy nog onlangs, ten tyde van den Cholera, als priesterinnen des Evangeliums zyn opgetreden, en, schoon zy de eerbelooningen onzes Konings niet hebben durven weigeren, harer aerdsche glorie vergeten zyn, en het oog op den eeuwigen Belooner gevestigd houden. Is er een stand, is er een land, waerin de vrouw zich niet tot de hoogheid hares roeps verheven hebbe? Het zy ons genoeg eenige dier daden aen te halen, die, wellicht minder bekend, strekken kunnen om onzen eerbied bepaeldelyker aen sommige belgische vrouwen te wyden.
Ontsluiten wy dit tooneel met eene aloude gebeurtenis, die niet te min op echte gronden berust, en waervan de groote historieschryver Tacitus gewaegt. Het geldt den roem eener germaensche vrouw. Sabinus had zich met Sewel (meer bekend onder den latynschen naem van Claudius Civilis) vereenigd, om zyn land van romeinschen dwange vry te maken. Na vele zegepralen, moest het leger der bondgenooten het onderspit delven. Sabinus vlucht en verbergt zich in een verblyf, onder zyn paleis gedolven, waermede een enkele slaef bekend was. Doch zyne echtgenoote Eponina stelde zich wegens Sabinus verlies zoo wanhopig aen, dat deze zich verplicht achtte haer zyne schuilplaets aen te duiden. De trouwe echtgenoote, in des levens bloei, aerzelt niet in dit vervroegde graf te dalen. Tien jaren verliepen er in die eenzaemheid, gedurende welke twee kinders, teedere vrucht dier teedere liefde, dien echtgenooten nog oogenblikken van 't hoogste oudergeluk deden smaken. Alle pogingen, die Eponina in dien tyde door hare vrienden ten voordeele haers mans had doen aenwenden, waren mislukt. Eindelyk wordt die schuil-
{==91==} {>>pagina-aanduiding<<}
plaets ontdekt, en de dappere veldheer voor den keizer Vespasianus gesleurd. Eponina vliegt hierop met hare beide kinders den keizerlyken rechter toe, om hem hare beide lievelingen aen te bieden: Caesar, sprak ze, heb medelyden met deze twee onnoozele schepselkens, die niets tegen u misdaen hebben. In 't diepste eener sombere krocht hebben zy, even als wilde dieren, het daglicht ontfangen. Wy hebben ze in den schoot des duisters opgebracht, in de zoete hoop, dat hun lot uw harte zou vermurwd hebben, dat zy uw mededoogen opgewekt en u eenmael met hunnen vader of met zyne nagedachtenis zouden verzoend hebben. Hoe ware 't u mogelyk nog een overschot van hoogmoed in den boezem eens mans te vinden, die besloten had het overige zyns levens voor uwe oogen verborgen door te brengen? Eponina, die de eer eens zegepraels verdiende, kon slechts éene gunst van den stuggen 
romein verwerven: hy vergunde haer met Sabinus den doodslag te ontfangen.
Twee fransche dichters hebben Eponina en Sabinus ten onderwerpe eens treurspels gekozen (1). De stoffe verdient door eene vaderlandsche penne behandeld te worden.
In een ander verhael vinden wy dezelfde huwelykstrouw vereenigd. En wy gelooven gaerne, als wy 't bewonderen, dat de vrouw, die Sabina zoo glansryk navolgde, uit denzelfden germaenschen bloede als deze gesproten was.
Die heldinne heet Albrade.
In het laetste gedeelte der ixe eeuw (omtrent 880) tydens den inval der Noormannen in ons Vaderland, beefde alles voor den naem des beroemden Rollo, eens even vernuftigen als dapperen veldoversten. Nadat hy 't verwoeste Vriesland begeven had, voer hy den Scheldestroom op. Hy wilde als

{==92==} {>>pagina-aanduiding<<}
een vernielende gier op Henegouwen nederdalen. Condeit en de omliggende kloosters worden der plundering overgegeven. Graef Renier zelf valt in de handen zyns woesten vyands. Reniers echtgenoote Albrade stelt voor, hem tegen eenige noormansche oversten, hare gevangenen te ruilen; maer Rollo opstuivend by dit voorstel der afgezanten, bulderde hun toe: ‘Zegt aen de gravinne, dat zy my al 't zilver en goud harer Staten, met al hare juweelen te schenken hebbe, en zich by eede moete verplichten my schatting te betalen... ja, indien zy my niet oogenblikkelyk myne oversten weêrzendt, loopt het hoofd hares mans gevaer.’ De gravin kende Rollo, en aerzelde geen oogenblik hem in alles te voldoen: het volk volgde haer grootmoedig voorbeeld. De tempels, zelfs de outers werden van hunne kostelykheden ontbloot. Was Rollo blyde over de weêrkomst zyner oversten, die trek van huwelykstrouw roerde hem den yzeren boezem: hy verdeelde de voor zyne voeten neêrgeleide schatten in twee, gaf er een deel den grave Renier van terug, en sloot met hem een bondgenootschap.
Een ander voorbeeld van krygshaftige echttrouwe bieden ons de meer gekende Damen van Crève-coeur aen. In dezen hervindt men niet alleen de dapperheid der oudgermaensche vrouwen; maer zy overtreffen zelfs degenen, van wie Tacitus getuigt, dat zy hunne echtgenooten ten stryde aenvuerden;’ wat tot voornaemsten prikkel hunner manhaftigheid dient, zegt hy, is, dat niet het geval hunne benden en heirscharen heeft daergesteld: het is geene ordeloos samengehoopte menigte, het zyn vereenigde huisgezinnen en maegschappen: zy worden door hunne liefdepanden verzeld. Al strydende kunnen zy 't gehuil hunner vrouwen en 't geschrei hunner kinderen vernemen: die zyn voor allen de heiligste getuigen, de treffendste lofsprekers. Aen moeders, aen gemalinnen toonen zy hunne

{==93==} {>>pagina-aanduiding<<}
wonden; en dezen vreezen niet ze te tellen en uit te zuigen, terwyl zy den vechtenden t'eener tyde spyze en aenmoedigingen toebrengen.
Niet verre van Namen ligt een steedjen op de oevers der Maes, Bouvignes genaemd. In 1544 was het stout genoeg om zich aen den stormloop van Hendrik den IIen, koning van Frankryk, bloottestellen. Een goed deel der inwoneren bezweek by deze verwering; eenige dappere ridders overleefden alleen hunnen medeburgeren. In den toren van Crève-coeur zagen die ridders een laetste verdedigingspunt. Hunne vrouwen aerzelden niet hen te volgen en aen hunne zyde te stryden. Eindelyk bleven er slechts drie helden met hunne drie vrouwen op de bres recht staen. Hunne echtgenooten waren gelukkiger dan zy: zy stierven den heldendood. Vergeefs zochten hunne weduwen al strydend in die eere te deelen. De vyand wilde ze als cieraed zyns zegepraels behouden. Zy zien eindelyk, dat zy het in den ongelyken kamp moeten opgeven, en nemen een kort besluit: Zy beklimmen de kanteelen des torens, nemen elkander, als ten blyden velddans, by der hand, heffen het biddend oog ten hemel, en werpen zich op de rotsen te pletter.
Nog jaerlyks wordt de nagedachtenis dier heldinnen, de Damen van Crève-coeur genoemd, door Bouvignes inwoners gevierd.
Het vaderlandsche penceel, de fransche en vlaemsche lier hebben ze niet onvereerd gelaten (1).
Ook de kleine stad Nieupoort vlecht om haer stadswapen eenen lauwerkrans van heldhaftige trouw, in welker eere

{==94==} {>>pagina-aanduiding<<}
hare vrouwen mogen deelen. Wy zullen dit wapenfeit eenvoudig wedergeven naer eenen ouden chronykschryver.
Omtrent het laetste der maend mei 1489, zyn die van Gent met omtrent 4,000 gewapenden Vlamingen en 800 Franschen uitgetrokken om Westvlaenderen te verwoesten. Daerentusschen sloten Vendôme en Crève-coeur zich by hen aen, met omtrent 20,000 Franschen en een aental kanonnen. Men schoot er zoo fel mede, dat tien, door 't schieten te sterk verwarmde stukken, barsten; Het gelukte den belegeraren eene bres in den wal te schieten. De soldaten uit Picardiën en Boloniën vooral wendden alle geweld aen, om langs daer eenen doortocht te winnen, maer werden moedig afgeslagen. Op hen volgden de Zwitsers en de sterkgewapende ruiters, die van hunne paerden gestegen waren, om de stad te beter aen te vallen. De vrouwen van Nieupoort dit ziende, hebben de yzeren hoeden opgezet, de harnassen aengetrokken, en als dappere amazonen gestreden, tot dat de vyand afgetrokken is. Vendôme namelyk vermoedde, dat er meer volk in de stad moest zyn, dan verspieders hem overgebracht hadden. Deshalve besloot hy 't beleg op te breken, gelyk zulks op 27 july volvoerd werd (1).
Die weêrgalooze dapperheid der Nieupoortsche vrouwen wordt mede nog jaerlyks herinnerd. De kermis dier stad valt op den 27 juny, waerop de reus van Nieupoort, als treffend zinnebeeld van voorvaderlyke heldengrootheid, de straten doorwandelt.
Zyn de tyden van lands onlusten en beroerten vernederend voor 't menschdom, dan verheffen ons langs eenen anderen kant menige schoone daden het hart.

{==95==} {>>pagina-aanduiding<<}

Ieder weet, op wat wyze de graef Lodewyk van Male den dood, door de koene beradenheid van een arm oud vrouwken in Brugge ontsnapt is, toen hy in die overwonnene stad verplicht was voor de woede der zegepralende Gentenaren in haer huizeken te vluchten. (1382)
Een drietal verhalen uit de onlusten der XVe eeuw zullen zeker niet zonder belangstelling gelezen worden.
De Spanjaerden zwelden van spyt, omdat zy Leyden na eene voorbeeldelooze verdediging (waerin de burgers tot schimmen uitgeteerd nog voortvochten) niet stael en vuer ten prooi hadden kunnen geven. Hunne bedrogene woede zocht eene vergoeding. Zy gingen op vele andere steden los (1575). Oudewater was vooral het schouwtooneel hunner wreedheden.
Van Nederlands zyde was men intusschen ook bedacht om den Spanjaerd afbreuk te doen. De Zeeuwen poogden door verstandhouding in Antwerpen te komen. Verscheidenen hunner hadden zich reeds heimelyk binnen de stad verstoken; maer nog voor de uitvoering werd deze aenslag ontdekt en verydeld. Velen verlooren hierby het leven; anderen werden door den moed en de tegenwoordigheid van geest eener vrouw, met name Margaretha van Kalslagen gered. Terwyl de Spanjaerden in alle huizen gerechtelyk onderzoek deden, waerby haer man als greffier ook tegenwoordig moest wezen, verborg zy eenen der saemgezworenen in een rookhok, en twee anderen in eene kasttafel, toonde echter een vrolyk gelaet en wist door haer schertsen alle vermoedens te verdryven: zelfs ontstelde zy niet, toen men op dezelfde kasttafel een geschrift opstelde, waerby men eene aenzienlyke somme beloofde aen dengenen, die de twee er in verstokene eedgenooten in handen der Spanjaerden zoude leveren. (1)

{==96==} {>>pagina-aanduiding<<}

En nu eene kloekmoedige vrouw uit die gruweltyden.
Wie onzer eenigszins met de vaderlandsche grootheid der vrouwen bekend, weet niet van Maria de Lalaing te spreken? Wy mogen hier kort zyn.
Parma, de schrandere spaensche legerheer, dacht het overwinnen van Doornik niet moeielyk, dewyl de bevelhebber d'Espinoy afwezig was. Zyne vrouw Maria de Lalaing nam den post des afwezingen op zich. Lang en hardnekkig was hare verdediging, doch eindelyk moest zy het voor list en overmacht opgeven. Zy trok, aen 't hoofd harer overblyvende krygeren met de eerebewyzen des oorlogs, uit de verwonnene wallen. Parma zelf moest der heldinne toejuichen. Zy was de dochter van Maria de Montmorency, zuster des ongelukkigen hertogs van Hevrne, door Alva's last onthalsd. Ook was haer haet tegen Spanje zoo onverzoenlyk, dat, toen haer broeder Lalaing, die onder Parma diende, haer van wege dien veldoverste kwam bezoeken, zy tot hem zeide: Had ik dien uitslag kunnen voorzien, ik had het vuer in de vier hoeken der stad gestoken, en my in de vlammen geworpen. (2)
Wy wagen het niet aen 't oirspronglyke verhael dat wy hier laten volgen, eenige wyziging toe te brengen. Men leere er uit, hoe zeer 't natuerlyke in de chronyken onzer voorouderen op het harte der lezeren weet te werken. De styl valle soms wat lang, hy is alleszins gemoedelyk.
‘Het was in den jare 1578.
‘Terwylen don Joan voor Philippeville lach, hadde den hertoghe van Alenson eenige fransche soldaten ghesonden

{==97==} {>>pagina-aanduiding<<}
in Henegouwe, ondert regiment van den colonnel Combelle, die laghen in 't dorp van Barlaimont op de frontieren van Henegouwe gheleghen omtrent den bosch van Mourmael.
‘Ende terwylen dat de Franschen op dat dorp dus hoveerden, gebeurde aldaer een vuyl ende leelyk feyt, dat eenen franschen capiteyn bedreef, en eene schoone romeynsche daet (schoonder dan het feyt van Lucretia) van eene jonghe dochter. Welcken capitein met die van zyn vendel ghetrocken was in een dorp gheheel by Berlaimont geleghen, en genoemt Becourt. Desen capiteyn lach in eèn pachters huys genoemt Jean Millet, denwelcken van syne vrouwe Martha hadde dry eerlycke dochters, met namen May (Marie), Jenne ende Anne. Desen capiteyn goede chiere makende ende den buyc vol wyns hebbende, heeft syne ooghen gheslaghen op Mayken, die de schoonste van dryen was, oudt zynde ontrent sesthien jaren; welck dochterken gheen quaed vermoeden hebbende was neerstich om den capiteyn in alles te dienen, om hem sachtmoedich te maken, ende geene oorsake te geven om haren vader ende eenighe andere van den huyse te slaen oft te laten slaen: welcken dienst den voorsz. Capiteyn meer was doen brandende in syne onbehoorlycke liefde. Soo dat hy den vader geroepen hebbende, hem seyde in deser manieren: ‘mynen vriendt, wilt ghy my uwe dochter gheven tot eene vrouwe, soo sult ghy versekert zyn, dat allen (haren) geslachte edel sal ghemaeckt worden, ende sal wel ghehandelt worden, ende hare grove kleederen sal ick veranderen in andere kostelycke.’ Den goeden boer hoorende dese soete woorden, ende wel wetende waer hy henen wilde, sprak hem al bevende toe: ‘Mynheere, ick ben eenen armen dorp-man, onweerdich van alsulcker eere, als ghy my wilt bewysen, ende ter contrarien ghy zyt een wel-gheboren edelman, ende verheven tot grooten staet: daerom dunckt my, dat het niet

{==98==} {>>pagina-aanduiding<<}
wel ten proposte comen en soude, dat ick u myne dochter gheven soude, die van zoo kleyne afcomste is, welck ick beware om te gheven aen eenen haers ghelycke, die my soude moghen houden voor synen schoon-vader.
‘Op welke proposten den capiteyn seer vergramt zynde, door de verblinde liefde tot de dochter, antwoorde aen den pachter: ‘Ghy boosen vilain, ghy ontseght my het ghene dat ick liever hebbe dan myn leven! maer ick sal doen het ghene u niet en sal aenghenaem wesen.’ 'Twelck segghende wierp hy hem eene telioore na syn hooft, ende den armen man bevreest zynde, is uyt de kamer ghevloden, latende syne dochter aldaer, die haer oock wilde wech maken. Maer de soldaten half dronken zynde, liepen haer naer ende brochten haer by den capiteyn, die het arme maechdeken schande aendeed. Ende d'andere rabauwen daerna deden ooc het selfde; ende hebben de dochter aen de tafel gheset, haer seggende veel vuylicheits in maniere van spotte.
Maer de arme dochter, die anders niet en sochte dan middel om haer te wreken van den genen, die haer dat onghelyc ghedaen ende hare eere ontnomen hadden, heeft ten eersten al gheduldichlyck verdraghen, tot dat daer een corporael quam van het vendel die aen capiteyn Pont, in syne oore quam eenich secreet segghen. Maria siende als-doen tydt te wesen van haer te wreken, heeft een mes, dat by haer op de tafel lag, genomen, ende den capiteyn in het herte ghesteken, soodat hy doodt ter aerde viel, ende liep alsoo van de tafel, tot dat sy by haren vader ende moeder quam: aen de welke sy het feyt vertelde, biddende dat sy hen souden wech maken: Maer sy en was soo haest daer niet ghekomen, of werd van de ghene die haer vervolghden sonder eenich proces te maken, deerlycken aen eenen boom ghebonden, ende met die bussen doorschoten, ghevende haren gheest in de handen van Godt almachtich.

{==99==} {>>pagina-aanduiding<<}

‘Hetwelck oock niet en gebeurde sonder wrake op de moordenaers ende beulen: want den vader niet konnende meer verdraghen het ghewelt ghinck dien nacht in dry dorpen klaghen, daer veel van syne vrienden woonden, ende andere goede mannen mede, die de wapenen in de handt ghenomen hebbende, alsoo wesende sterck meer dan 1000 mannen, en hebben niet alleenlyk deze quaetdoenders vermoordt, maer oock doodt gheslaghen dry andere fransche vendels, die daer laghen, sonder dat daer eenen man ontkomen is.’
Te rechte merkt de naïeve chronykschryver aen, dat Meyken Millet de wereldberoemde Lucretia in moed overtreft; zoodat men haer mag toepassen, wat Tollens van Jan Schaffelaer zong:

Wie Curtius van Rome noem', 
Geev' Schaffelaer den lof, 
Wiens meerder deugd, met minder roem 
Den Romer overtrof. 


Op Marie Millet, door Van Ryswyk en Van Duyse bezongen, past dus ten volle wat de vaderlandsche zanger der vrouwen Spandau tot Lucretia zegt:

O schoonste vrouw van Rome! o gadelooze gâ 
Des eedlen Collatyns! uw deugd is snood geschonden, 
En nooit werd grooter deugd, dan de uwe was, gevonden. 
Uw ziel bleef zuiver, schoon uw lichaem werd bevlekt: 
De snoodste gruwel, die tot eeuwge schande strekt 
Van uw belager, had uw kuische drift ontstoken, 
En uw geschonden eer is door uw' dood gewroken. 
Ofschoon verlichter tyd met regt den zelfsmoord doem', 
U doemt de wysgeer niet: uw zelfsmoord is uw roem... 
 
Verheven vrouwen heeft de aloudheid de aerd geschonken, 
Die meest in kracht, in moed, in heldengrootheid blonken. 
Myn Muze toont ze my als echte parels aen. 
Doch wie is waerdig naest Lucretia te staen? 



{==100==} {>>pagina-aanduiding<<}

Verciert reeds in den aenvang der belgische geschiedenis meer dan eene edele trek van huwelykstrouw den roem der vrouwen in ons vaderland; een der wonderbaerste voorbeelden van christengeduld en liefdetrouw is zeker die van Clara Cervente, die men geneigd zyn zou voor eene Spaensche te houden, werd zy niet stellig als eene vlaemsche vrouw opgegeven. Zy leefde omtrent het einde de xvie eeuw. Zy trouwde te Brugge eenen man van veertig a vyftig jaer, die met eene jammerlyke kwael behebt was; iets, dat de jonge vrouw byna onmiddelyk na de voltrokkene plechtigheden des huwelyks gewaer werd. Al bestond er nog gelegenheid om dit te doen verbreken, toch aenschouwde die deugdzame vrouw Bernardus Valdaura (dit was de naem des mans) als haren wettigen echtgenoot, van wien zy in leven of dood niet wilde scheiden. Eenigen tyd daerna, werd deze niet alleen van eene ongeneesbare, maer tevens besmettelyke ziekte aengedaen. Elk verliet, elk ontvluchtte hem, en men ried het zyner vrouw en zyner schoonmoeder ten sterkste aen, dit voorbeeld te volgen. Die grootmoedige vrouwen versmaedden dien laffen raed, en sloten zich gedurende zes weken met hem op. Zy dienden en verbonden hem moedig, en hare zorgen werden met den gelukkigsten uitslag bekroond. Hy herstelde; doch, kort daerna, herviel hy, en bleef in dien state gedurende zeven lange jaren. Hy verpestte de lucht rondom zich; doch Clara, alle vrees en walg te boven, bereidde hem met eigenen handen alle geneesmiddels, en om in de kosten eener zoo zware ziekte te voorzien, verkocht zy alles wat zy kostelyks bezat, ja, gaf tot hare kleederen toe in pand. Eindelyk, toen Bernard ontsliep, gaf de waerdige echtgenoote blyken van diepen rouwe (1).

{==101==} {>>pagina-aanduiding<<}

Het volgende is na den slag van Fleurus voorgevallen, ter tyde dat de fransche troepen in Belgie wederkwamen. Een Franschman die in't gevaer verkeerde van gevangen te worden, vluchtte. Een jong meisjen, dat voor hare deur zat, en door't enkele belang, dat een ongelukkige inboezemt, bewogen was, hield hem staen door de woorden: - Gy zyt verloren, zoo gy verder gaet! - Dit ben ik mede, zoo ik wederkeere. - Welaen, hervatte zy, kom binnen. Hy aenvaerdde het voorstel. Na hem medegedeeld te hebben, dat zy hem in den huize haers ooms ontfing, die, ware hy des bewust geweest, haer niet toestaen zoude hem te redden, bracht zy hem ter verberging in eene schuer. Nauwelyks was de nacht gedaeld, of eenige soldaten kwamen er rust zoeken. De nicht volgde hen buiten hunne wete op. Zoodra zy ingesluimerd waren, nam zy zulks te bate om den Franschman uit eene zoo onveilige schuilplaets te helpen; doch op't oogenblik als hy wegging, ontwaekte een hunner, en greep hem by der hand. Zy plaetste zich by die beweging tusschen hem zeggende: ‘Laet los! Ik ben't die kome...’ Zy moest hare rede niet eindigen; de soldaet, door eene vrouwenstem misleid, liet zynen gevangene los. Zy leidde dezen tot aen hare kamer; nam er de kerksleutels, en met eene lampe in der hand, opende zy hem de kerkdeur. Zy kwamen tot eene kapelle, die de oorlog van hare cieraden had beroofd. Achter het outer was een verborgene valtrap. Nauwelyks had zy dien geheven: ‘Gy ziet wel dien donkeren trap, sprak zy: hy leidt tot den grafkelder eener doorluchtige familie: hier toch zal men u wel niet komen opsporen: Heb den moed er te verblyven, tot een gunstig oogenblik zich voor uwe ontsnapping aenbiede.’ Hy aerzelt niet; hy daelt met vertrouwen den trap af. O wonder! 't eerste voorwerp, dat hy by't lampgeschemer ontdekt, is 't wapen zyns geslachts, uit dien lande herkomstig! Hy herkent de slaepkoets

{==102==} {>>pagina-aanduiding<<}
zyner vaderen! Hy groet ze eerbiedig; hy raekt diep-ontroerd dit heilige marmer aen, hy kust het in vervoering. De nicht verlaet hem te midden dier aendoeningen. Heure zoetheid, en vooral de hoop op't wedervinden eener aengebedene echtgenoote, deden hem gedurende eenigen tyd de schrikkelykheid zyns verblyfs vergeten; maer twee dagen waren reeds verstreken, en nog zag hy zyne redster niet wederkomen. Hy wist niet, wat hy er van peinzen zou. Nu vreesde hy, dat zy het slachtoffer harer menschenliefde ware geworden; dan, dat zy hem vergeten had. De hongersnood verzwartte die schrikbeelden; en de eenzame had niets anders meer voor oogen, dan't beeld eens doods nog schrikkelyker dan die, waer hy aen ontsnapt was. Zyne krachten verflauwden. Schier gevoelloos stort hy op't overschot zyner voorvaderen. Eventwel verneemt hy een gerucht. Het is de stem der brave nicht, die op hem riep. Van vreugde en zwakheid te zamen overmand, kon hy niet antwoorden: zy houdt hem voor dood, en laet al zuchtende den valtrap nederbonzen. De ongelukkige hierdoor verschrikt, spant zyne krachten in. Zy hoort hem en snelt toe om spyze te bieden, deelt hem de oorzaek van haer achterblyven mede, en verzekert, dat zy alle mogelyke voorzorg heeft genomen om hem voortaen aen geene vertraging meer bloot te stellen. Zy had hem ter nauwer nood verlaten, of een wapengekletter klonk haer in de ooren: ylings treedt zy in den grafkelder, en beveelt den Franschmanne de stilzwygendheid aen. In der daed, 't waren gewapende mannen, die de koster, beschuldigd eenen geëmigreerde in de kerk verborgen te hebben, en der onverzichtigheid zyner nicht onbewust, daerin bracht om er opsporingen te doen. Niets ontsnapte hunnen blik; zy onderzochten alles; zelfs stapten zy op den noodlottigen valtrap. Wat oogenblik voor beide ongelukkigen! Elken stap, die hem deed bewegen, schokte hun hart, en scheen

{==103==} {>>pagina-aanduiding<<}
hun de toenadering van hunnen jongsten stond. Doch allengskens verwyderde zich het gerucht, en hield eindelyk geheel op. De nicht trad nog sidderend uit dien schuilhoek, vond alom eene diepe eenzaemheid, kwam den verschrikten beschermeling gerust stellen en vertrok. Des anderen daegs, en de volgende dagen bracht zy hem stiptelyk voedsel. Nog lang bleef hy aldus in deze krocht, onder de bescherming dier teedere vriendin. Een oogenblik rust werd geboren, zy verwittigde hem des. Nu zeide hy een teeder en eerbiedig vaerwel den voorvaderlyken schimmen, die hem beschermd hadden, klom uit dit levende graf, won het ruime, en hervond weldra eene echtgenoote, wier lieve tegenwoordigheid hem de weldaden zyner grootmoedige redster nog beter leerde waerderen.
Dit geval, men moet het bekennen, is zeer wonderlyk, en zweemt sterk naer 't romantische; doch ieder die 't leest, zal niet aerzelen te zeggen: ik wilde dat het echt ware. Zoo zeide vroeger een schryver sprekende over 't vreemde gevalletjen van Quinten Metsys, door liefde schilder geworden: Il wilde, dat het waer ware; ik zoude er der liefde dank voor weten.
De vaderlandsche lier heeft den heldinnen, van welke wy spraken recht laten wedervaren: de laetste, wier naem onbekend is, heeft mede de hulde eens vlaemschen zangers ontvangen: wy willen met de slotregels zyns gedichts ons hoofdstuk over de Belgische vrouwen sluiten:

Ach, waerom schuilt uw naem, verheven maegd, in 't duister, 
Uw naem, die blinken moest in weêrgaloozen luister? 
Dien niemand noemen mocht dan in de ziel ontroerd, 
Door godlyk eerbied voor uw menschenmin vervoerd! 
Maer neen! uw loon is hoog, en uwer deugd berekend. 
Uw naem - hy staet in 't boek der Heemlen opgeteekend! 









{==104==} {>>pagina-aanduiding<<}

XI


Breydel, Artevelde, Anneessens.

I

Waer van den ouden geest der Belgen tot onafhanglykheid spraek is, daer komen de drie bovenstaende namen als van zelven op de lippen,
Men moet zich geenszins verwonderen, dat die drie lievelingen des volks, by den vreemde steeds miskend, hier zelfs niet altoos in 't beste licht geplaetst wierden. Ons land bezit helaes maer te vele geleerden, die hunne kennissen slechts uit vreemde bronnen putten, en gevolgentlyk dikwerf den eigen landaerd smetten aenwryven, die de vyand verzonnen heeft.
Van den eersten onzer helden, hebben de Franschen eenen beenhouwer gemaekt, die aen 't hoofd van de neeringe der maceliers of makelaers was, welke in der daed den vermaerden Sporenslag bywoonde, waerin de hertog van Artois zyn leven verloor; waerschynlyk, omdat hy zich overgevende, fransch sprak tot Vlamingen, die hem niet verstonden.

{==105==} {>>pagina-aanduiding<<}

Onze oude rymschryver Vanvelthem zegt immers in zynen Spiegel-historiael:

Ic hebbe dicke horen tellen 
Dattie monec Artoyse velde 
Van den Orsse...... 
Doe wilde hi hem Gulcke opgeven, 
Ende seide: Ic lever u myn swert, 
Ic geve mi op. 
Die Vlamingen riepen: Wine kennen u niet. 
Die Grave riep al in 't fransoys: 
Ic ben die grave van Artoys. 
Si riepen hier 's geen edelman, 
Noch die u tale verstaen can. 


Twee geleerde geschiedkundigen van onzen tyd hebben ook de valsche aentygingen der fransche geschiedschryveren tegen de Vlamingen, die de roemweerdige zege in den Sporenslag behaelden, wederlegd. De heer Kervyn, in zyner Geschiedenis van Vlaenderen II. 451, en de eerw. heer Carton, in zyne Biographie der merkwaerdige mannen van Oostvlaenderen, Brugge 1847, verheffen beide dit wapenfeit tot een der schoonste, die ooit plaets vonden, daer de Vlamingen tegen eenen viermael sterkeren vyand te vechten hadden, en het recht op hunner zyde was. De heer Carton vindt het zeer natuerlyk, dat de Franschen fier zyn op hunne nationale glorie, dat zy overal hunne vaderlandsliefde aen den dag leggen; maer hy zegt tevens, dat de Franschen edeler en loffelyker zouden handelen, wanneer zy ook den roem der vyanden ongekort lieten. De Franschen hebben glorieryke oogenblikken genoeg in hunner geschiedenis, om te bekennen, dat zy ook wel eens ongelukkige nederlagen gelyk ieder ander volk gehad hebben. Het is immers belachelyk zich het monopolium der glorie te willen aenmatigen.
Breydel werd na den Sporenslag in vollen zegeprael door zyne medeburgers ontfangen. Onze graven gebruik-
{==106==} {>>pagina-aanduiding<<}
ten Breydels vernuft in verscheidene omstandigheden, onder andere in het vredeverdrag met den grave van Braband, die Vlaenderen zoo lange vyandig was, en wiens zoon, den Franschen genegen, in den slag te Cortryk ook het leven verloor.
Blykens de stadsrekeningen van Brugge vervulde Breydel in 1303 een ander gezantschap naer Braband.
Toen Robert van Bethune zich met andere prinsen in fransche gevangenschap bevond, en zoo tochtig was om los te komen, dat hy een eerloos verdrag teekende (traité d'Athies sur Orange) dat de Vlamingen weigerden te bekrachtigen, togen gezanten naer Beauvais tot den koning van Frankryk om dezen ter wyziging des verdrags over te halen.
Verscheidene geschiedschryvers zeggen ons, dat Breydel destyds bedacht was zyn eigen hoofd te redden; hetwelk alweder een misslag is, daer volgens dezelfde stadsrekeningen Jan Breydel zich onder de afgezondenen bevond; ja hy verscheen met den gezantschappe in vollen glans te Beauvais van schildknapen vergezeld. Vervolgens werden de afgezanten uitgenoodigd den koning naer Poitiers te volgen, om er de onderhandelingen te Beauvais begonnen, voort te zetten.
Wat schouwspel! op 't oogenblik als Philips de Schoone Poitiers binnentrad te midden eens legers, dat de Paus opvolgde, kwamen de afgezanten der vlaemsche gemeenten zynen hoogmoede en der pracht eener eigendunkelyke monarchie krachtvolle bezwaren tegenstellen!
Jan Breydel, Cortryks schitterende held, kwam den koninge herinneren, dat Vlaenderens rechten hunne bekrachtiging in Gods wrake hadden gevonden; en de vorst die den Opperpriester bedreigde om in hem eenen steun te vinden tegen de Tempelieren, moest voor 't ontzag eens naems wyken, die Vlaenderens eer en vryheid vertegenwoordigde.

{==107==} {>>pagina-aanduiding<<}

De stad Brugge zal eens in 't brons de standbeelden zyner groote mannen oprichten. Op zyn schoonste gemeentefeest omhelsden zich reeds Breydel en Pieter de Coninck door het penceel daergesteld.

II

Erger nog dan Breydel, werd Vlaenderens Jacob van Artevelde door den vreemde verlaegd en verguisd, door den landgenoot miskend of misprezen.
Dezelfde historieschryvers, die den edelman Zannequin tot eenen vischleurder maken, om dat hy onder dergelyke vermomming het fransche leger voor Cales zou afgespied hebben, die Van Breydel tot eenen bloeddorstigen beenhouwer maken, om dat zy der vlaemsche tael onkundig zyn, scheppen van Artevelde in eenen brouwer om, en doopen hem nog in onzen tyde tot eenen Roi Brasseur.
Indien Conscience op het voetspoer van T. Juste in zyne geschiedenis van Belgie vroeger ook den vlaemschen held niet spaerde, zoo heeft hy toch later zynen misgreep ingezien en zyne schuld hoogst loffelyk hersteld, mitsdien hy later ter eere onzes Ruwaerts drie boekdeelen aen 't licht gaf. In der inleidinge dezes werks (bladz. 10 en 11) schetst de vermaerde antwerpsche schryver 's lands toestand op het tydstip, waer de vernuftige gentsche staetkundige optrad om 's lands stoffelyke welvaert te verdedigen tegen de franschgezindheid van graef Lodewyk. Die toestand tot zyne eenvoudigste uitdrukking gebracht is deze: Frankryk was in onmin met Engeland. Vlaenderen, tot voortzetting zyner nyverheid, kon de engelsche wol niet missen. Hieruit moest eene botsing ontstaen, die de beroemde Gentenaer te verlammen wist. Conscience brengt aen Cornelissen eene verdiende hulde toe; deze had immers gedurende byna

{==108==} {>>pagina-aanduiding<<}
vyftig jaren en tot zynen laetsten snik aen de eerherstelling der Artevelden gewerkt. Hoogleeraer Lenz puttede uit echten oirkonden een schrift over de zes eerste regerings-maenden onzes Ruwaerts, heden na lange eeuwen in den verdienden roem hersteld.
De vermaerde Froissart heeft eerst vóor, en later als broodschryver van koningen en ridderen, tégen Artevelde geschreven.
Marcus van Vaernewyck in 1518 geboren uit eenen oudadelyken geslachte, en die onder zyne voorzaten eenen hoofdman Jacobs van Artevelde bezat, staet als chronykschryver bekend. In 1569, een jaer na zynen dood, verscheen zyne historie van Belgis, die, hoe zeer ook met sagen doorvlochten, doch recht laet weêrvaren aen onzen Ruwaert. Van Vaernewyck spreekt aldus over hem:
Eene stad is niet alleen te pryzen in hare gebouwen en cieraten, maer ook in haer goed bestuer ende politien. De vrome en ridderlyke man Jacob van Artevelde (al was er ook gebrek in hem bevonden) heeft hiertoe in zynen tyd zeer geholpen; hy zeide met een vrymoedig herte: ‘Soo wanneer ghy ziet, dat ick timmeren sal groote huysen ende myne kinderen houwen (uithuwelyken) aen vergulden sporen (ridderen) en ghelooft my dan niet meer.’
Dit is toch de tael niet eens eerzuchtigen, maer wel eens onbaetzuchtigen burgers.
De geschiedschryver Meyerus zegt ook, dat Artevelde doorluchtiger dan edel was, en Froissart gewaegt van zynen rykdom.
Indien eenige schryvers hem als gemeenen brouwer in onze dagen aenzien, dan weten zy niet, dat er in vroegere tyden ook namen opgenomen wierden in de neering- of ambachtsboeken van persoonen, die geen ambacht uitoefenden, maer die langs dien weg tot eenig magistraetsambt geraken konden.

{==109==} {>>pagina-aanduiding<<}

Dezelfde van Vaernewyck haelt de wetten aen, die de Ruwaert vervaerdigde, toen hy voor Doornik lag met den koning van Engeland, den hertog van Braband en den graef van Henegouwen; en doet gevoelen, dat die groote staetkundige, zoo als hy vroeger Gent en Vlaenderen, thans ook dit land met Braband en Henegouwen, immers ons tegenwoordig Belgie, in een vast snoer had weten te vereenigen. Verder zegt hy, dat de gemeente van Vlaenderen nooit in zoo grooter eere, noch zoo ontzien was als in dien tyd. Dat de Ruwaert gelyk een ander Philopoemenes (1) by de Gentenaren geacht stond; maer dat het volk vernomen hebbende, dat hy iets tegen den natuerlyken prins voornemens was te doen, hem anno 1344 den 24 july doodsloeg te Gent in den Paddenhoek, waer hy achter door zyne poort kwam om zich te redden. Toen wierden nog verslagen tien van zynen raedsheeren. Hy woonde op den Calanderberg, en men klom in zyn huis met eenen steger. De huizen des Ruwaerts en der andere verslagenen wierden na hunnen dood verwoest.
De hoofdoorzake zyns doods was, dat hy de welvaert Vlaenderens in een nauwer verbond met Engeland zocht.
De geschiedschryver Meyerus, al tast hy zyne eerzucht en staetkunst aen, getuigt nogtans, dat deze, ondanks den grave door Gent gekozene, hoofdman kracht en wegslepende welsprekendheid bezat, dat hy eerder doorluchtig dan edel was, dat hy aen 't hof der koningen Frankryks verkeerd had, en t'huis gekomen zynde, eene weelderige vrouwe getrouwd had, en tot opperdeken der neeringen benoemd werd.
De nauwkeurige chronykschryver Vlaenderens, Nicolas Despars, Brugges burgemeester in 1578 en 1584 weidt tevens uit in Arteveldes lof, dien hy den hersteller noemt van 't vervallene Vlaenderen.

{==110==} {>>pagina-aanduiding<<}

Artevelde wilde, gelyk later keizer Karel, het land onttrekken aen Frankryks invloed, wilde Vlaenderens handel en onafhanglykheid verzekeren, en viel onder de slachtbyl zyner vyanden!
Jongere geschiedschryvers, zoo als Edm. De Busschere, zyn ook van gevoelen, dat de Ruwaert zich den dood zoude berokkend hebben, om dat hy naer de alleenheerschappy trachtend, eenen aenslag tegen Vlaenderens grave, Lodewyk van Nevers, die met den Franschen heulde, beraemd hebbe. Maer het is genoegzaem bewezen, dat van Artevelde nooit de alleenheerschappy uitgeoefend heeft, nooit heeft willen uitoefenen. Hem ging de welstand zyns vaderlands boven alles; hy vond natuerlyk in een verbond met Engeland vooruitzicht op dien voortdurenden welstand, en poogde (waerschynelyk in overeenstemming met der gentsche magistraetsmeerderheid), by den vertegenwoordigeren der steden Brugge en Ypere aenhangers te vinden, om des noods den franschgezinden graef vervallen te mogen verklaren.
Men kan onzen volkshelde, die gedurende zyne lange en bloeiende heerschappy 's lands rechten eerbiedigde, geen misdryf aenwryven, dat te zyner eigene grootheid hadde moeten dienen. Wel is het mogelyk, dat hem slechts de keuze zal gebleven zyn, of wel Vlaenderen geheel aen Frankryks invloed over te laten, of wel zyn vaderoord aen Frankryks invloed te onttrekken. De geleerde heeren Voisin en Lenz beweren beide, dat Artevelde den weg der wettelykheid en des grondwettigen tegenstands volgde.
De stad Gent laet heden haren roemwaerdigen burger hulde bewyzen. De ontslapene Van Caneghem liet der stad een reuzenachtig bronzen borstbeeld haers groeten mannes aenbieden door tusschenkomst van Cornelissen, den aertsverdediger van Van Arteveldes aandenken, en zulks ter gelegenheid der vyfeeuwige verjaring van diens val.

{==111==} {>>pagina-aanduiding<<}

De koninglyke maetschappy van schoone kunsten en letteren binnen Gent heeft niet gefaeld, als zy den pryslauwer om het hoofd der lofredenaren De Winter, Ecrevisse en Vankerkhoven gevlochten heeft.
De commissie, die in 1849 den historischen stoet van Vlaenderens graven inrichtte met wondere pracht, heeft niet gefaeld, als zy tusschen al die graven eenen enkelen reus deed optreden in sprekender houding, met uitgestrekten arme, die gelyk vyf eeuwen vroeger, het verbaesde volk scheen te overheerschen.
De schryvers en dichters, die zich om Cornelissen als om een historisch vaendel geschaerd hebben, om weêr als zoenoffer (1) ‘over de doot van Jacoppe Van Artevelde eene lampe te doen berrene’ hebben niet gefaeld, dan zelfs als het konde bewezen worden, dat ‘er oec gebrek in hem was,’ en dat hy den wagen der staetkunst niet langer heeft kunnen betoomen en beteugelen.

Gy zult ons volksbestaen bewaren; 
Wy blyven op uw grootheid staren, 
En schuilen in uw glorieschyn. 
De vreemdling moog' zyn magt verzamelen; 
Zoo lang een tong uw naem zal stamelen, 
Zal Vlaendren 't vrye Vlaendren zyn. 
 
Van Kerkhovens Prysvers. 


De vreemdeling, die de stad Gent bezoekt, en vraegt, waer de woning stond van hem, dien ‘de Gandoysen’ eens voor hunnen Philopoemenes hielden, vindt thans op den Calanderberg een fraei gebouw, vercierd met Van Arteveldes wapen, waerin men drie capproenen ziet, met eenen opschrifte, getuigend, dat by als slachtoffer eener factie bezweek, na Vlaenderens gemeenten tydens tot eenen hoogen welvaertstand te hebben opgevoerd.



{==112==} {>>pagina-aanduiding<<}

III


Marquis Prié, wat beb ik u misdaen? 
 
Volkslied. 


Anneessens, die eens voor Braband zoo schitterend uitblonk, kan ook niet in der vergetelheid blyven gedompeld. Men heeft dien martelare der volkszake voor eenigen jaren in der parochiekerk van O.L.V. Cappelle te Brussel, waer zyne overblyfsels langer dan eene eeuw rusteden, eenen grafzerk opgericht.
Het latynsche opschrift er van spreekt:
‘De Rechtvaerdige blyft in eeuwiger gedachtenisse.’


Ps. CXI.
‘Onder dezen grafsteen rust in vrede Franciscus Anneessens van Brussel, syndicus der natie van Sinte-Nicolaes, die, na dat hy zynen eed getrouw onderhouden en de rechten en privilegiën der ambachten en neeringen dezer stad verdedigd had, eindelyk ter lyfstraffe werd geleid, welke hy in vasten vertrouwen op Christus, den Opperrechter, met onverschrokken gemoed heeft onderstaen; zoo dat hy den dood verachtend, mannelyk stervend en de rechten zyner gilde beschermend, een heerlyk voorbeeld onwankelbarer trouwe gegeven heeft. Hy werd in den ouderdom van 70 jaren op den 19 september 1719 ter dood gebracht.
R.I.P.
Tot Anneessens nagedachtenis is deze gedenksteen

{==113==} {>>pagina-aanduiding<<}
door de graven de Merode-Westerloo en de Beaufort in 1834 opgericht.’

In hoe verre dit opschrift gewettigd is, zal men gaerne willen nagaen.
Brussels vrye neeringen, onder den name der negen natiën, hadden in den beginne der XVIIIe eeuw een groot deel huns invloeds verloren, en zulks in gevolge der beroerten, die Karel de IIIe enkel door de wapenen had kunnen stuiten. Door hunne dekens vertegenwoordigd, bleven zy wel deel maken van den stadsbesture, doch met inkrimping huns personeels.
Vroeger bestond de dekenraed uit 396 leden, waervan de eene uit ouddekens samengestelde helft, den hulpraed uitmaekte, en de andere helft werkzame leden telde. Deze laetste helft alleen was behouden gebleven.
In 1717 weigerden de dekens het reglement dezer nieuwe inrichting te bezweren, zeggende, dat zy zich niet verbonden hielden door de onderwerping hunner voorgangeren aen des hertogen van Anjous geweldigen eisch, en dat zy, krachtens der Blyde Inkomst, alleen het reglement van eener eeuw vroeger als geldend aenschouwden.
Prié was te dien tyde door Oostenryk als oppergouverneur Belgiens aengesteld. Deze, een doortrapte politicus, na alle middelen ter bereiking zyns doels aengewend te hebben, zonder de dekens tot afleggen des nieuwen eeds te kunnen overhalen, wendde zich tot den Rade van Braband. Deze matigde zich sints onheuglyken tyde het recht toe, te beslissen tusschen het volk en het koninglyke gezag, in gevallen van oneenigheid. De Raed van Braband besloot, dat Prié de toestemming der dekenen konde missen, indien de twee eerste leden der stadsregering zyne beden ter belastinge toestemden. Die twee eerste leden waren het Magistraet en de zoógezegde Breede Raed. Het voorwendsel

{==114==} {>>pagina-aanduiding<<}
dier beslissing liep daerop uit, dat de weigerende dekens, het derde lid of het volk uitmakende, belet wierden ten volle in den stedelyken besture vertegenwoordigd te zyn.
In gevolge dezer onrechtvaardige persing tegen 's volks voorstanders, en door allerlei slinksche maetregels van Prié en den Raed van Braband, ontstond een oproer in Brussel die de 2500 mannen des garnizoens niet te dempen in staet waren. Men weigerde de belastingen toe te stemmen, de cancelier van Braband werd geplunderd met andere aenhangeren des Oostenrykschen bestuers.
Na zyne wapenmacht verdubbeld en de goedkeuring des Brabandschen Raeds erlangd te hebben, hervroeg Prié den eed in zynen zin. Hy verwierf ook van den procureur generael eene beschuldiging van gekwetster majesteit tegen de syndics der dekenen, die hy als belhamels des tegenstands aenzag. De Raed van Braband gaf een decreet tegen de vier der meest invloedhebbende leden der negen natiën. Dezen waren Anneessens, fabricant van lederen stoelen, syndic der natie van Sint-Nicolaes, Lejeune, Dehaeze en Vanderborght.
Om de zaek te bespoedigen, nam Prié zyne toevlucht tot derzelfde list, die Alva vroeger tegen Egmont en Hornes had aengewend. Die syndics werden onder valsche voorwendselen naer den huize eens colonels uitgenoodigd, aldaer verraderlyk en zonder tusschenkomst des magistraets aengehouden en naer de Steenpoorte gevangen weggevoerd.
Diep was de schok door die verraderlyke aenhouding voortgebracht. Meer dan vyftig dekens, die den eed in den ouden zin afgelegd hadden, namen de vlucht.
De pynbank, die schandvlek voor vroegere rechtspleging bestond nog. ‘Ik deed den Fiscalen zien (zegt Prié in zyner briefwisseling met prins Eugenius van Savoyen) dat er zelfs grootere redenen bestonden om de syndics, dan om de plunderaers door lichaemsmarteling te dwingen hunne medepligtigen te noemen.’

{==115==} {>>pagina-aanduiding<<}

Anneessens zal echter niet ter pynbank zyn gebracht geworden.
Prié perst den Rade van Braband de schandelykste maetregelen regen de algemeen geachte beschuldigden af. Zy hebben noch advocaten, noch procureurs; men weigert hun papier en inkt; men belet hen de Paeschen te houden; strengheden, die men zelfs niet tegen de ergste booswichten plag aen te wenden: een pater Augustyn had moeds genoeg om zich op den preekstoel tegen dergelyke geweldenaryen te verzetten.
De 70jarige Anneessens boezemde alom het grootste belang in door zynen onbesprokenen levensloop, door den zedelyken invloed, dien zyn inborst en zyn moed op zyne ambtgenooten hadden uitgeoefend.
De Raed van Braband beantwoordde slecht aen de hope des volks. Men vernam na tien maenden, dat Anneessens den bloedgierigen Prié ten slachtoffer vallen zou. De overige dekens werden verbannen, en op der plaetse, waer zich het schavot verhief voor Egmont en de Hornes, moest een eerbiedwaerdige burger het gryze hoofd voor het zwaerd buigen. Alle poogingen om hem te redden waren voor de ontzachlyke krygsmacht Priés nutteloos geweest.
Gedurende zyne gevangenschap had hy zyne kloekmoedigheid niet verloren, hy verloor ze ook niet op den laetsten oogenblikke.
Het lyk des heldhaftigen grysaerds werd door jongelingen opgenomen en ter Cappellekerk, zyner parochie, gedragen, waer trots Priés verbod, een prachtige lykdienst gehouden werd.
De hatelyke Prié werd weldra naer Weenen teruggeroepen, en van geldafpersing en andere ambtsmisbruiken beticht; doch voor er deswegen uitspraek kwam, verscheen hy voor Gods oppergerecht, dat tusschen hem en Anneessens zou vonnissen.

{==116==} {>>pagina-aanduiding<<}

De treurzang op Francis Anneessens, die met den aendoenelyken regel begint: Marquis Prié, wat heb ik u misdaen? wordt soms nog als vliegend blad op de markten verkocht.
Op 't stadhuis van Brussel meent men nog het portret van Anneessens te zien op eene schildery, die er in de Christuszael hangt en Janne van Orley toegeschreven wordt. Zyn huis stond in de hospitaelstraet.
Anneessens, onschuldig als Oldenbarneveldt, stierf even moedig als hy; maer had geenen Vondel om hem een onsterflyk gedenkteeken op te richten gelyk het treurspel: Palamedes.
Hier staen uit den werke: Vaderlandsche poëzie, eenige regels, die Anneessens gewyd zyn.

De scheemring wast, ik dool in Brussels wallen: 
Ik denk aen 't land, en mymrend stap ik voort. 
Hoe menig hoofd is op dees' grond gevallen, 
Welks martelbloed nog wraek roept om den moord. 
Hoe menig held, daer Romen op zou brallen, 
En waer men nauw den naem van kent of hoort. 
Er sluimeren zoo vele groote Belgen 
Op dezen grond, waer Hoorn en Egmont rust! 
De dwinglandy kon nooit hun bloed verdelgen; 
De vryheid bleef onze onuitroeibre lust. 
Elke eeuwe toont ons zulke fiere telgen, 
Wier zucht voor 't land door niets werd uitgebluscht, 









{==117==} {>>pagina-aanduiding<<}

XII


Margaretha van Oostenryk.


Verlichting is de kiem van 't leven, 
Die altyd echte deugd en ware braefheid teelt. 
Ze is meer tot heil dan roem gegeven, 
En maekt de vrouw tot 's daegraeds beeld. 
 
(Me Van Ackere.) 


Eene buitengewone menigte van vrienden en vreemden snelde in den jare 1849, langs de yzeren baen, ten Mechelschen kermisfeest. De ouderlingen herinnerden zich zelven niet, dat in hunne jeugd (ofschoon 't dan beter ging als nu, zoo zy zeer ernstig getuigden) zulk eene steeds aenwassende volksmenigte ooit ter Mechelsche kermis gekomen was. Alle huizen waren met groen, met vaendels, velen daerenboven met kostelyke tapyten, opgecierd: eene buitengewone pracht ontplooide zich allerwegen. Maer geen stond was er schooner, levendiger en in der daed feestelyker, als toen ook de beide vriendelyke kinderen des Konings, de Hertog van Braband, en de Graef van Vlaenderen door het Magistraet der stad werden welkom geheeten.
Zeker moest er iets meer dan een bloot volksvermaek ontworpen zyn om zulk bezoek te billyken. In der daed,

{==118==} {>>pagina-aanduiding<<}
eene vaderlandsche plechtigheid, die tot dus verre in Belgie geene plaets had gegrepen, riep er, naest genooten aller standen, ook onze vorsten henen.
In de oude stad Mechelen, zoude 't eerste standbeeld, eener doorluchtige belgische vrouwe toegewyd, opryzen. Sedert lang had Stadsmagistraet besloten, dat het beeld van Margaretha eene der openbare plaetsen binnen die muren vercieren zoude, die zy, als hare verblyfplaets, boven alles liefkoosde. Die hulde was de rechtvaerdige uitdrukking des danks, welken Mechelen aen die Gouvernante der Nederlanden, ook na 't verloop van drie eeuwen bleef toedragen voor alle weldaden, die zy dezer stad eens bewees.
Doch andere bezondere en groote verdiensten Margarethas wettigden dit duerzame gedenkteeken, en stelden er een algemeen belang by, die 't der gansche natie dierbaer moest maken. Alle historiekundige Belgen juichten die vereering eener groote vrouw toe. Had zy niet, als landvoogdesse der Nederlanden, te rekenen van 1507, gedurende lange jaren met bezondere bekwaemheid aen 't staetsroer gezeten?
Heeft zy zich niet algemeen bekend gemaekt door hare buitengewone zucht voor kunsten en letteren? De rampen, die haer zoo menigmalen bedreigden, de netelachtige omstandigheden, waerin zy zich dikwyls bevond, schynen dier edele zucht geenen afbreuk toegebracht te hebben.
Haer te Mechelen gevestigde hof was de schitterende verzamelplaets van letterkundigen, dichters, schilders, beeldhouwers en toonkundigen. In hun midden vergat zy 't weggedrevene, zwarte verledene of het niet zelden dreigende verschiet. Somtyds nam Margaretha zelve de pen in de hand, en schreef geestige fransche verzen. Ook de vlaemsche poëzie heeft zy hoogstwaerschynlyk beoefend.
Indien een onzer lezeren zich overtuigen wil, of zy even goed de borduernaeld als de dichtpen, in oogenblikken van ontspanning, wist te behandelen, hy begeve zich naer de

{==119==} {>>pagina-aanduiding<<}
boekzael, die de letterschatten onzer voormalige hertogen van Burgondie bewaert, en die in 's ryks hoofdstad met alle mogelyke zorg, als de perel der kunstkroon van Brussel door 't bestuer bewaekt wordt. Daer zal de nieuwsgierige een hoogduitsch lied vinden, in vier partyen, en beginnende met de woorden:
Mag ich dem Glück nit danncken; dat lied is op doek geborduerd en wordt der kundige hand der Landvoogdesse toegeschreven.
Eene voorstinne gelyk Margaretha, die als in onze dagen Lodewyk, koning van Beyeren, zelve de dichtkunst, de toonkunst en de teekenkunst kweekt, en by anderen aenmoedigend beschermt, is voorzeker een heerlyk verschynsel in eener eeuw, die men zoo vaek als nevelig en duister hoort bestempelen.
In 't beordeelen van historische tydvakken, moet men zich niet te snel laten medeslepen door dien jeugdigen vittergeest, die verder niets bewoondert als de tegenwoordige voortbrengsels, en met minachting op het verledene nederziet.
Een vorst, die den vrede mint, en de schoone kunsten en wetenschappen schut en beschermt, is zeker by den naneven in levendigen aendenken te blyven.
Onder de kostelyke handschriften der Burgondische boekzael, toont men er mede, die verscheidene harer fransche verzen bevatten.
Doch men is vast benieuwd om iets van hare vlaemsche liederen te leeren kennen; het volgende, getoonzet op eene wyze, die er eene altyd nieuwe, nog voortlevende waerde aen bystelt, is wel waerdig in eene verzameling van vlaemsche liederen met zangwyzen voorzien, opgenomen te worden:

Myn hertken heeft altyds verlanghen 
Naer u, die alderliefste myn, 

{==120==} {>>pagina-aanduiding<<}

U liefde hevet my soe seer bevanghen 
U vryeighen wilic zyn. 
 
Voor al die werelt, alghemeine. 
Zoo wie dat dat horet ofte siet, 
Hebdy myn herteken geheel alleine, 
Daerom lief, begheeft my niet. 


Hier ten minste spreekt de toon der natuer onmiskenbaer in; iets dat niet altyd het geval is met hare fransche dichtstukjens.
Maer een gedicht, waerin het vernuft het gevoel niet deed zwygen, is hare complainte op de dood haers vaders, keizer Maximiliaen (1518). Dit gedicht, dat buiten twyfel uit hare eigene kinderziel gevloeid is, is voor ons heur meesterstuk.
Nadat de plichtstatige lykdienst diens teêrgeliefden vaders in de St-Pieters kerk te Mechelen gevierd was, en zy nevens den infant Ferdinand, daer diepgebogen, geknield had, stortte zy, als in een rein gebed, hare ziel in eene weeklacht uit, welker aenvang wy aldus trachten te weêrspiegelen:

Indien men, Hemelkoning, mocht een daed 
Berispen zonder zonde, zonder kwaed, 
Myn mond, myn wil waer' nu daertoe gezind. 
Ik was zyn eenige dochter, eenig kind. 
Maer niemand toch valle u, al morrend, aen, 
Heeft hy geloof en hoop niet afgestaen. 
Hoed my daervoor, en gun my langs myn pad 
'T geduld, dat il alreeds als kind bezat. 


De text luidt:

S'il fust possible, ô roy célestial! 
Tes fais reprendre, sans péchez ne sans mal, 
Ma bouche est preste et mon veul s'i consent, 
Comme sa fille unique et seul enfant. 
Mais nul ne doibt murmurer contre toy, 
Si n'a perdu l'espérance et la foy, 
Dont Dieu me gard et me doint pacience, 
Telle ou semblable que hus dès mon enfance. 


Vervolgens schetst de vorstelyke dichteres hare treurige

{==121==} {>>pagina-aanduiding<<}
lotgevallen af, en vermeldt, hoe de dood de vier vorsten, die zy op aerde meest beminde, heeft weggerukt; namelyk haren eersten bruidegom, don Juan, prins van Castiliën, in den negentienjarigen bloesem zyns levens - haren tweeden bruidegom, den hertog van Savoyen ‘den schoonsten, dien zy ter wereld kende’ op zyn drie en twintigste jaer - vervolgens haren broeder, Philips de Schoone, koning van Spanjen en Napels, en eindelyk hem, dien zy boven allen beminde, haren vader keizer Maximiliaen. Na die treurige schets, waer hare kinderliefde zoo treffend in doorstraelt, bidt zy God, heur teeder harte, als voor geene verdere rampen bestaend, voortaen te willen sparen.
Ook Philibert, hertog van Savoyen, met wien zy eindelyk huwde, mocht zy niet lange bewaren. Gedurende haren ganschen levensloop, bleef Margaretha innig aen zyne nagedachtenis verknocht. Dit getuige de buitenlandsche kerk, waer de zoo zeer beproefde weduwe, om niet meer gescheiden te worden, nevens den haer onvergetelyken echtgenoote rust.
De vrede, die bestendige behoefte der volkeren, die natuerlyke beschermer van kunsten en wetenschappen zet dier vorstinne hoogen luister by. Zy was immers eene dier drie vorstinnen, die ten goede zamenspanden, en door wier tusschenkomst een vredeverdrag tusschen twee hardnekkige mededingers, haren neef keizer Karel den Ve en Frans den Ie, koning van Frankryk tot stande kwam (1529). Die vrede was even voordeelig voor Belgie en zynen souverein, als vernederend voor 't andere land, en is bekend gebleven onder den naem van la paix des Dames.
Niet lang daerna ontsliep zy in hare geboorteplaets Brussel.
By het teedere zielsgevoel, waer zy ons zoo vele bewyzen van overliet, paerde de vlytige en wakkere landvoogdesse onwrikbaren mannen- en wil men, heldenmoed. Overbe-
{==122==} {>>pagina-aanduiding<<}
kend is het recht luimige fransche grafschrift, dat zy voor zich zelve in eenen geweldigen zeestorm, en op het punt van te vergaen, berymde, en waer zy in aenduidde, dat zy in 't tweede huwelyk als jong meisjen stierf.
Schoon zy om hare kunst- en letterliefde, gelyk Albertus en Isabella eene eeuw later, by ons in geliefden aendenken bleef, handhaefde zy niet minder krachtdadig de belangens van nyverheid en koophandel het gansche land door, en zulks gedurende een ruim deel van 't begin der XVIe eeuw.
Ook bloeiden er in onzen lande onder haer bestuer verscheidene doorluchtige mannen, terwyl de muziek zich tot eene ongemeene hoogte verhief (1). De schilderkunst noemt onder meer anderen, Rogier Vander Weyde en Bernard Van Orley, beide van Brussel, welke laetste den Mechelaer Michaël Van Coxie in de geheimen der schilderkunst inwydde. Deze wist zoodanig met zyn aenvallig penceel te tooveren, dat hy den naem van vlaemschen Rafaël heeft verworven. Hy was Magarethas kunstgunsteling.
Het nieuwe standbeeld der alleszins merkwaardige landvoogdesse werd den beitel eens anderen Mechelaers (Lode-
{==123==} {>>pagina-aanduiding<<}
wyk Tuerlincx) toevertrouwd. Met de rechterhand houdt zy haren vorstlyken mantel, met de linker eene perkamentrolle vast.
De geneesheer D'Avoine, een harer historieschryveren, uit dezelfde stad, schildert haer af, als eene vrouw, die reeds omtrent het einde der xve eeuw, de bekwaemheden eens doorkneden staetsmans aen den dag leide, ten einde een krachtig en onafhanglyk Belgie saem te stellen, en dit niettegenstaende de worsteling van verscheidene tegenstrydige elementen, eensdeels uit overblyfsels des leenroerigen stelsels, en anderdeels uit de staetzucht der naburige mogendheden voortspruitende.
De heldin des vredes en der letteren verdiende door onzen tyd naer waerde geschat te worden.






{==124==} {>>pagina-aanduiding<<}

XIII


Simon Stevin.


Hier staat Stevin ter zy' van Neêrlands grootsten held, 
Daar hy het Statenheer op zynen hoefslag stelt, 
En Nederlands Vauban slaat hier een gordel schansen 
Om onzen ringmuur heen, met bolwerk, mijn en transen, 
Waarachter de overvloed een lucht van rozen kweekt, 
En Mavors donder sterft, waar onze Koehorn spreekt. 


Even als vele andere groote mannen onzes vaderlands, die in ons midden een standbeeld bekomen hebben, als Godfried van Bouillon en Gretry, heeft Simon Stevin ver van zyne vaderstad, ver van den lande geleefd.
Niemand toch zal hierom der geboorteplaets van een roemryk of verdienstelyk man het recht betwisten, om hem bezonder te huldigen, wien zy nooit stiefmoederlyk heeft behandeld, na buitengewone redenen hem bewogen of gedwongen hebben zynen voetstap verre van zyne wieg te zetten. Te goeder ure bracht dus Brugge haer sedert 1821 geboren ontwerp in 1836 tot stand, en richtte by plechtige volksfeesten op diezelfde plaets, die sedert lang reeds den naem van Stevin had ontfangen, het bronzen beeld haers

{==125==} {>>pagina-aanduiding<<}
inboorlings op. - De houding van dit beeld, door Simonis' beitel vervaerdigd, is eenvoudig, de kleeding statig: uit dat bedaerde hoofd straelt het kunstalgemeene (encyclopédique) begrip des vernuftigen geleerden uit, terwyl de breede mantel de persoon van rang aenduidt. In zyne rechter hand houdt hy eenen passer, terwyl hy met de linker de figuer van een zyner beroemdste wiskundige voorstellen aentoont.
Een vlugge-n- oogslag op dien man, door vorsten en volken zoo geliefd, zal ons leeren, hoe vlyt en inspanning des geestes aen die wetenschappen besteed, waer de Voorzienigheid ons eenen bezonderen trek voor heeft ingeplant, den weg tot fortuin en eere ook voor 't eenvoudigste burgerkind kan ontsluiten.
Stevin, in 1548, te Brugge geboren, na zich als boekhouder op een handelsbureel en in een financiebestuer nuttig gemaekt te hebben, werd te midden zyner wiskunstoefeningen door den klank der wapenen gestoord.
De nederlandsche beroerten der xvie eeuw, die ons vaderland in Zuid en Noord eerst tot eene school van godsdiensttwisten en vervolgens tot eene school van wreede vervolging maekten, stonden op het uitbreken of waren werkelyk uitgebroken. Waerschynlyk zuchtte ons land reeds onder Alvas dwang, toen Stevin het ontvlood, om elders de wetenschap of de ruste, die zy niet kan ontberen, op te sporen.
Na Pruissen en Polen bezocht te hebben, begaf hy zich naer Holland. Daer zoude hy wel niet de rust, maer ten minste vryheid en veiligheid vinden, en party kunnen trekken van zyne bekwaemheid in 't nederduitsch, en in dier voege den Nederlanderen in 't algemeen nuttig blyven op een tydstip, waer de vaderlandsche letteren by ons eêr verdrukking dan bescherming genoten, en, zoo Conscience zegt, ‘de beul boekkeurder was.’

{==126==} {>>pagina-aanduiding<<}

Al spoedig werd de weerde des brugschen wiskunstenaers geschat. Prins Maurits van Oranjen, een der doorluchtigste veldoversten diens tyds, nam hem tot leermeester, schonk hem met zyne vriendschap het volste vertrouwen, en stelde hem, door zyne vorstelyke bescherming, in staet om zich geheel en al zynen geliefden studiën over te geven.
Nu trad Stevin glansryk onder de doorluchtige mannen op, die door hunne ontdekkingen den alouden naem der Belgen, als uitvinders, gestaefd hebben. Zyne kunsttoepassingen en ontdekkingen, waerby hy de grenslyn der mathematische wetenschappen verschoef, volgden elkander dapper op; elk eene derzelven was voldoende om zynen name de onsterflykheid te verzekeren!
In die ontdekkingen straelt telkens de zucht door, om den menschdomme nuttig te zyn. Stevin vereenvoudigde de handel- en nyverheidsverrichtingen zyns tyds; hy gebruikte, onderwees ten minste, eerst van allen, de tiendeelige rekenkunde, die hedendaegs de grondregel onzes tientalligen stelsels uitmaekt. Eerst van allen, begreep hy het belang dier toepassing op de onderverdeeling der grootheden. Eerst van allen, heeft hy het gebruik der tientallige breuken en het voordeel uiteengezet, dat de decimale verdeeling van maten en gewichten kon aenbieden. Eene diepgrondige gedachte voorwaer, welke onder zyne schoonste ontdekkingen plaets mag nemen, en waervan de wyde wereld nu de vrucht geniet.
Zoo verbreidde de vorstlyke leermeester de grenze der menschlyke kennissen. De nauwkeurige wetenschappen, die van 't calcul afhangen, hebben aen zyn machtig brein eene betere leerwyze, eene nieuwe toepassing op de ontwikkeling van voorname punten te danken. Het valt niet in ons bestek zyne verdienste in de wis-meet-ofwerktuigkunst na te gaen, noch zyne schriften over de sterrenkunde en de versterking (waerin hy een volledig stelsel by middel

{==127==} {>>pagina-aanduiding<<}
van sluizen voordraegt) meer dan blootelyk te herinneren, noch verder aen te teekenen, dat Nederland het merkwaerdigste werk in de xviide eeuw over de Boekhoudkunst verschenen, uit zyner hand ontfing.
De Staten-generael der Nederlanden bekrachtigden 't vertrouwen door Maurits in hem gesteld. Hy werd aen 't hoofd des bestuers van Hollands waterwerken geplaetst, terwyl Maurits hem tot kwartier-meester-generael der republiek benoemde, hem met de boekhouding der Domeinen belastte, en tot inrichter der legerplaetsen aenstelde.
Stevins naem is by het volk meest in aendenken gebleven door de uitvinding zyns zeilwagens. In dien wagen, als een schip opgetakeld, voerde hy den Prins, door eenen talryken stoet vergezeld, met eene verbazende snelheid langs het Scheveninger strand henen. Doch ook by deze ontdekking is Stevins diepe zinspreuk wonder en is geen wonder uitnemend waer geweest, zoo als de tyd het bewezen heeft. Wat Stevin alleen by gunstigen winde, en wel op zekere bepaelde plaets kon uitvoeren, brengt de stoom thans op de voornaemste punten onzes vaderlands te wege.
Men kan dus de fictie des dichters niet afkeuren, als hy by de eerste proeven met den stoomwagen in ons land genomen, Stevin afschildert, aen 't hoofd van Nêerlands kunstenaren uit den hoogen gedaeld, en zingt:

‘Hy herdacht 
‘Aen 't vliegende schip, zyn geliefkoosden droom, 
‘Aen wind en meir in zyn teugels geklonken, 
‘En dankte Jehovah, die sprak: ‘Er zy stoom!’ 


Niet te min was de zeilwagen wel degelyk een wonder voor zynen tyd, en werd door heel de wetenschappelyke wereld geroemd.
Wat eigenlyk ons, Belgen, met onsterfelyke erkentenis

{==128==} {>>pagina-aanduiding<<}
en liefde voor Stevin moet innemen, is zyne bezondere bezorgdheid om alles aen te wenden wat tot de wetenschap, de kunstbeschaving en de ontwikkeling des volks kan dienen. Dit toch was zyn hartelykste wensch; dit, de droom zyns ganschen nuttigen levens.
Laten wy hier den volksvriend liefst zelf spreken.
In de Dialektike, ofte Bewyskonste, leerende van allen zaken met recht en konstelyk oordeelen (Rott. 1585), zegt hy:
‘Deze bezondere konste (dialectiek) heb ik my voorgenomen u hier naer myn vermogen te verklaren. Aengaende my iemand zeggen mochte, wat gaet u doch over, zoodanige diepzinnige materie te willen beschryven in de Nederduitsche tale? Want ware dat met nut doenlyk geweest, het ware voor u al lang geschied; dien zullen wy met twee woorden bescheiden. Ten eersten, nadien sommige myner zeer gemeene vrienden ende landslieden, in andere spraken onervaren, nogtans der konsten uitnemende liefhebbers, verstaen hadden, dat wy iet der Mathematiken in den druk zouden doen afveerdigen, maer in vreemder talen, en hebben my niet slechtelyk gebeden zulks in de onze ook te doen, maer bykans met redenen willen overtuigen, geene behoorlyke genegenheid te dragen tot onzen vaderlande; diens vorderinge nogtans elk naer zyn uiterste vermogen, boven vrienden en magen, ja, voor zyn eigen zelfs, is schuldig te beneerstigen; dit zoo belydende ende voortdringende, dat... ik my hebbe beneerstigd 't zelve tot der daed te brengen.’
Stevin die ook de eerste was, wiens pen de Bewyskonste (Logica) in een Nederduitsch gewaed stak, en die daerby velen lof verwierf, vattede het besluit op, eene reeks van studieboeken voor den gemeenen man te vervaerdigen. Hy ging zelfs eenen stap verder. Hy stelde voor, om op de Leydsche Hoogeschool de Wis-Weeg-en Bouwingkunst in

{==129==} {>>pagina-aanduiding<<}
diezelfde tael te doen onderwyzen, en bracht zulks tot stand.
Het is voor elken rechtschapenen Vlaming, zegt een onzer schryveren, voor elken waerden landgenoot een groot verdriet te moeten bekennen, dat wy, Belgen, het in 't beoefenen der wetenschappen, by middel der moedertael, nog niet zeer ver gebracht hebben; en echter is er, sedert Stevin de gedachte opvattede, om 't Nederlandsche volk in Kunsten en Wetenschappen door middel dier tael te ontvoogden en zyn zelfs te maken, byna derdehalf eeuw verloopen...
Stevin hield het voor eene mathematisch bewezene waerheid, dat men alleen door middel der moedertael de weldadige stralen der wetenschappelyke zon tot in de laetste rangen des volks kan doen doordringen... om aldus ook in dezelven mannen op te wekken, die door oirspronglyke grootheid den lande tot cieraed en bystand zyn. Hy was van de doelmatige voortreffelykheid der tael even als van de noodzakelykheid om sommige vakken er in te behandelen, overtuigd.
Stevins wisconstige gedachtenissen inhoudende 't geen doer hem in gheoefent heeft den doorluchtighen hoochgheboren Vorst en Heer Maurits, werd in 't fransch, in 't latyn en gedeeltelyk in 't engelsch overgebracht.
Die volkgenegene burger doet zich langs alle zyden onder 't gunstigste licht voor. Stevin begreep, dat hy alleen een ware volksvriend is, die zich als een gehoorzaem onderdaen zyns vorsten gedraegt. Ook verklaert de gemoedelyke man in zyn werk Burgerlick leven, dat hy sedert zyne jeugd altyd in onderwerping geleefd heeft; en hoe kon het anders by eenen wyze, die alom den diepsten eerbied voor het Christendom, die werkdadige volksbeschaving, belydt, en den Vorst der Vorsten als den oppervoogd der staten erkent?

{==130==} {>>pagina-aanduiding<<}

In zyne schriften blinken alom de edelste gevoelens; bekrompenheid en dweepery waren hem steeds vreemd; zy die des mans nagedachtenis besmetten wilden, hebben enkel het bewys hunner onkunde aen den dag gelegd, zonder hunne betichtingen door daedzaken gestaefd te hebben.
Ook was het niet zonder grond, dat men na 't plechtige onthullen van 's mans standbeeld de volgende uitboezeming voordroeg:

Niets faelt er meer aen uw verhoogden luister; 
De nietling bast vol schrik uw grootheid aen. 
Ga, wring 't genie, die godspraek, in den kluister. 
'T is vry als God - als Hy, kan 't niet vergaen. 
'T is uitvloed van des Scheppers eigen ader - 
Een zon, die over 't graf der eeuwen vonken schiet. 
Stevin, gy waert geen landverrader; 
Een standbeeld ryst voor zulken niet! 








{==131==} {>>pagina-aanduiding<<}

XIV


Lieven Bauwens.


Nu staren wy hem aen van al zyn glans omtogen. 
Van duizend pogingen treft de uitkomst slechts onze oogen. 
De onmerkbre voortgang tot de kruin des bergs verdween. 
Wy zien van jaren stryds de jongste zege alleen. 


Niet altyd moeten er eeuwen verloopen zyn om ons de grootheid, nuttigheid of zielenwaerde eens heldhaftigen, werkzamen of godvruchtigen burgers te doen schatten; niet altyd moet er hem een praelgraf of een beeldteeken opryzen, opdat tydgenoot en nakomeling het goede door zynen handel en wandel gesticht, kennen, en 't herdenken daervan in hun harte bewaren. Zoo zyn er mannen, wien de ondernemingsgeest eene soort van scheppingskracht heeft geschonken, en die, uit hoofde der algemeene welvaert er uit voortgevloeid, den volke dierbaer zyn en blyven.
Onder zulken telt Lieven Bauwens.
Hy was de zoon eens gentschen huidenvetters, en werd binnen Gent in den jare 1769 geboren. Van jongs af aen werd hem de zucht tot nyverheid ingeboezemd, maer hy was

{==132==} {>>pagina-aanduiding<<}
de man niet om zich t'eenen male aen den sleur der oude werkwyze te verslaven. Zyn oirspronglyke geest was traeg om een besluit op te vatten, maer vurig om het opgevatte door te zetten en uit te voeren. Zulke hebbelykheid, onzen landaerd bezonder eigen, brengt uit kleine beginsels de grootste zaken tot stand.
De jonge Lieven kon zich gemakkelyk in de vaderlyke woon overtuigen, dat Engeland onder betrekking van huidenvettery Vlaenderen oneindig vooruit was. Hy dacht: wy hebben vroeger van de Franschen, nadat wy hun het schilderen leerden, de post ontleend; wy mogen den Engelschen, dien wy het weven leerden, nu ook wel eens het huidenvetten afkyken. Zyn besluit stond vast: hy zoude ginds de noodige kennis aenwinnen, die hem hier in zyn vak boven al zyne landgenooten moest verheffen. Hy leerde spoedig het engelsch, won 't vertrouwen zyns engelschen patroons en slaegde zoowel in zyn doelwit, dat hy in Gent teruggekomen, eene huidenvettery op zyn engelsch met honderd kuipen en boven de honderd werklieden inrichtte. Ook gelukte hy zoo wel, dat hy door zyne kunstervarenheid zyne meesters verreweg overtrof. Niet alleen op de voornaemste markten van Europa, in Engeland zelf, verwierven zyne gevette kalfsvellen den voorrang, en wel zoodanig, dat hy later in dit land voor inkomende rechten meer dan vier honderd duizend franken had te betalen. Doch een stoute ondernemingsgeest dreef Lieven aen, om die eerste welgelukte proeve door eene andere te doen opvolgen en vervangen. Hy zou wel eens Belgie met eenen nyverheidstak kunnen verryken, welks naem destyds zelfs weinig bekend was. Dit was een droom, dien hy verwezenlyken wilde.
Lieven liet zynen broederen de welgekalante huidenvettery over; edoch onder stellig beding er geene verandering aen toe te brengen.

{==133==} {>>pagina-aanduiding<<}

De oude gast van Engeland kende de strengheid der engelsche wetten, zóo tegen het uitvoeren van nyverheidsmachienen als 't zoogezegde embauchéren van werklieden: de doodstraf stond op het feit.
Wel is waer, dat Frankryk reeds in 1792 mechanieken kende, eenen naem, dien men toen den werktuigen gaf, die tot katoenspinnen bestemd waren; maer die werktuigen bereikten op verre na de tooverachtige snelheid der engelsche niet, die honderd duizend werkers onderhielden. Eene nationale fortuin was den Engelschen met die nieuwe nyverheid geboren. Hunne afgunstige staetkunst omringde dan ook des lands fabrieken met alle mogelyke waekzaemheid. Al wie er had willen binnendringen om die nieuwe nyverheidswereld te ontdekken, was er in mislukt. Bauwens kende den weg naer het Londensche Peru: hy wist zich aldaer voor eenen ingeborene te doen doorgaen. Ondersteund door handige, rykbetaelde uitzendelingen, beschoot hy een deel zyns doelwits. Dan, afgeschrikt door 't dreigende zwaerd der wet, verlieten hem weldra al die onderhoorige medewerkers. De Gentenaer verloor den moed niet, en herinnerde zich te rechter ure de oude spreuke: zelfkruid is kostelyk kruid. Hy handelde zelf; vlyt, vernuft en goud bezorgden hem machienen en derzelver makers, werkmans en eenen meesterknecht. Een dier werkluî speelde den verrader: 't geheim was uitgelekt, en op 't oogenblik, als Lieven 't vaste land ging bereiken, te Gravesend aen den mond der Theems, werd zyn fabriekbestuerder aen zyne zyde aengehouden. Hy echter wist zoowel den Engelschman uit te hangen, dat hy den tyd had den policieklauwen te ontsnappen. Een deel der mechanieken, door eenen correspondent zyns huizes in koffytonnen overgestuerd, werd in beslag genomen; een ander deel kwam in behoudens haven. Slechts na ruimen tyde, wist de vlytige Lieven de ontbrekende stukken te vervangen,

{==134==} {>>pagina-aanduiding<<}
en den veertig uit Engeland overgekomenen fabriekgasten werk te verschaffen. Zyne eerste katoenspinnery kwam in 1798 te Passy, niet verre van Parys, tot stand.
Men begrypt, dat het feit, dat hiertoe aenleiding gaf, als een hoogverraed tegen de engelsche nyverheid door dit land werd uitgekreten en in rechte vervolgd.
Het hart trok Bauwens naer zyne vaderstad terug, en hy bracht er in 1800 zyne werkplaetsen over. Een gunstige uitslag bekroonde zyne pogingen. In het dan weinig bevolkte Gent groeide eerlang 's volks welvaert met de achting voor Bauwens aen. Door zyne reizen met menschenkennis verrykt, vry en vrank als een oude Gentenaer, wist hy de liefde des werkmans te winnen.
In die dagen van ontvolking door 't oorlogszwaerd en herbevolking door de eerst opluikende nyverheid, kleefde Napoleon het plaegzieke stelsel aen, van Engeland in zynen handel te willen kortvleugelen, en zyn ryk voor elk engelsch voortbrengsel als voor de pest te sluiten. Hy moest met welgevallen den stouten gevaertrotsérenden geest des nyvrigen Gentenaers aenschouwen; zeker zag hy, niet zonder welbehagen, dat de stad Gent den overplanter en inrichter der fabrieknyverheid met eere omringde. Onder 't oude Rome werd een landman tot opperbevelhebber des legers verheven; waerom zoude de gentsche huidenvetterszoon, de fabrikant niet als meyer, op den alouden Burgemeesterszetel geplaetst worden?
Hy oefende dit ambt twee jaren uit.
Bauwens keerde, even als de romeinsche landbouwer, die Rome reddede, na volbrachter taek, tot zyne oude bezigheid terug. Met eene nieuwe inspanning van krachten toog hy aen 't werk. Alle slach van katoenen, lynwaden, bazyn, perkal, piquet en neteldock werden er door meer dan twee duizend menschen vervaerdigd. Mannen, vrouwen, kin-
{==135==} {>>pagina-aanduiding<<}
ders, gansche huisgezinnen, wier getal jaerlyks aengroeide, wonnen er het eerlyke brood by.
Napoleon zag met hoogmoed, dat de Gentenaer den gehaten Engelschmanne in zyne dierbare belangens afbreuk deed, en leende den speculant, tegen billyken interest, eene som van 1,920,000 frank.
Hierdoor zag Bauwens zich in staet gesteld eene tweede fabriek op nog ruimeren voet in te richten.
Maer wisselvalligheden, dikwyls met al te stoute ondernemingen verbonden, vooral gebrek aen spaerzamen overlegge en eindelyk het instorten des reuzenachtigen keizerryks met zyn kortzichtig handelstelsel, sleepten Bauwens in dien val mede. Hy wilde andermael by den vreemde de bron zyner fortuin opsporen. Engeland was hem voor eeuwig gesloten: Frankryk ontfing hem in 1818 weder. Het nieuwe staetsbestuer was hem niet minder dan het voorgaende genegen, en stond op het punt om hem op eene wyze te ondersteunen, die alle zyne wenschen zou vervuld hebben, toen hy eensklaps in maert 1822 overleed.
Men weet, welke uitbreiding de nyverheidstak door Bauwens steelsgewyze overgebracht, by ons bekomen heeft. Gent telt heden niet minder dan 53 katoenfabrikanten en 10840 katoen-en vlasspinners. Men noemt die stad, welke in de laetste jaren met de prachtige gebouwen van Hoogeschool, Schouwburg en Justitiepaleis verrykt is, de monumentale stad; maer ook andere gebouwen roepen bereids de aendacht des reizigers in, wanneer hy met de stoomkoets den schoot der oude hoofdstad Vlaenderens insnelt. Wat heerlyk vergezicht ontplooit zich voor zyne oogen, als hy der statie nadert, en eenen nieuwsgierigen blik uitschiet in de richting der St.-Pieterskerk, welke de hoogte van den Blandinusberg bekroont! Hier en daer verheffen zich in 't ruime op de zyden diens bergs, als zuilen der nyverheid gesticht, torenhooge fabriekschouwen. By dit gezicht

{==136==} {>>pagina-aanduiding<<}
is de vreemdeling niet meer verwonderd, dat men der monumentale stad ook den naem van belgisch Manchester gegeven heeft.
Der welvaertbron door Bauwens ontsloten is het hoofdzakelyk te danken, dat de gentsche bevolking zich verbazend heeft uitgezet. Cyfers zullen hier best spreken. Gend telde
van 1794 tot 1798	54,500 zielen;
in 1803 klom dit getal tot	60,000
in 1810 waren er	58,200
in 1829	77,500
in 1831	83,800
in 1840	93,400 en heden
zyn er reeds	110,000 zielen.

In de verledene eeuw heerschte nog het dwaze begrip, dat de edelman, die handel dreef, zich ontedelde. Zulk begrip is onzes tydstips onwaerdig, en de geschiedenis alleen kan ons verklaren, hoe het zoo lange heeft kunnen voortwortelen. Eertyds zeide men: ‘de adeldom verplicht;’ maer heden is een ieder overtuigd, dat ook de titel van burger, van nyverige, den mensche den zielenadeldom als plicht oplegt.
Het model voor Bauwens standbeeld vercierde eene der zalen, die het gentsche stadhuis in 1849 voor de nyverheid van beide Vlaenderen ontsloten had. Meer dan zes honderd nyverigen waren er vertegenwoordigd door hunne voortbrengsels. Daer wedyverden onze rytuigen tegen die der Engelschen; daer werden onze van ouds beroemde, met de hand gemaekte lynwaden dien met werktuigen gemaekten tegenovergesteld; daer prykte kantwerk, dat den bekenden Brusselschen en Mechelschen kanten op zyde streefde; met een woord, daer toonde het vlaemsche vernuft, dat Caesar de Belgen wel beoordeeld had, toen hy schreef: ‘Een geslacht tot allerlei vernuftige nabootsing hoogst bekwaem.’

{==137==} {>>pagina-aanduiding<<}

'tIs waerlyk een levendig tooneel, als de gentsche werkklok, die van ouds de neeringen en ambachten ten arbeid of ter rust riep, de fabriekbevolking heurer werkplaets (als by lentezonne de byen hunnen korf) doet toe of uitstroomen! Dit schouwspel hertoovert, onder betrekking der werkzaemheid, het oude Gent voor den blik des historiekundigen; doch de tyd is sedert lange heen, toen de neeringen en ambachten eene zedelyke macht bezaten en uitoefenden, die onder meer dan eene betrekking van doorslaend gewicht was.
Niemand zal ontkennen, dat er nog veel voor de beschaving des fabriekvolks te verrichten valt; het is vooral wenschelyk, dat de kinderen niet meer zoo jong als thans er intreden; dat zy vooreerst in de voorbeeldig ingerichte stadskostelooze scholende noodzakelyke kennissen verzamelen, dat er hun hart tot christelyke en burgerlyke deugden gevormd worde. De ryke fabriekheer zal zich nimmer zoo verlagen, als dat hy zyn werkvolk als machienen betrachten zou. Men erkent, dat Gent fabriekmeesters bezit, die zich ter hoogte hunner maetschappelyke zending verheffen, die den mensch en den burger in den werkman vereeren, en te eener tyde voor ziel en lichaem hunner onderhoorigen zorgen; ja, die meer aen vaders grooter huisgezinnen, dan aen winstgierige meesters gelyken.
Ook het gentsche magistraet stelt hooger prys op het eerste wetenschappelyke onderwys des ongegoeden volks, het moge een kind of een werkman zyn. Veel is er reeds gedaen by het zuiveren en gezondmaken der nederige woningen, andere verbeteringen en hulpmiddels worden voorbereid. Een genootschap, uit brave geestelyke personen en weldenkende burgers saemgesteld, tracht de gevolgen onwettiger vereenigingen met den mantel der wet te bedekken, en de huwelyken by zulke meestal behoeftige ouders te vergemakkelyken; terwyl het staetsbestuer door

{==138==} {>>pagina-aanduiding<<}
't wyze inrichten van spaerkassen voor werkmans, hunne toekomst wil verzekeren, als of het hun zeide: Goede menschen, vergeet niet, dat de spaerzaemheid eene vaste, steeds aenwassende inkomst is.
Spaerzamer, had denkelyk onze Bauwens zich niet verplicht gezien, op zynen ouden dag, zyne geboortestad te verlaten.
Gelukkig de werkman, die schoon door de Voorzienigheid met mindere geestvermogens dan zulk een man begaefd, zyn huisgeluk niet te min op eenen vasteren grond weet te vestigen. Hy leeft gerust, bereikt eenen gelukkigen ouderdom, en draegt den zegen der zynen in 't graf mede. Ieder welbestede dag is zulken braven christen een goed vriend, die hem lachend bezoekt en lachend vaerwel zegt, om hem eene zalige herinnering na te laten.

De dag is zonder zorg en vol genot gesleten. 
Zyn peluw is geschud door een gerust geweten. 
Hy treedt er dankbaer heen, omhelst zyn huisgezin, 
Beveelt het aen Gods zorg, en sluimert vreedzaem in. 





{==139==} {>>pagina-aanduiding<<}

XV


Belgische uitvindingen.


Ik staer my blind op al de glorie 
Van 't vaderland; zyn kunsthistorie 
Biedt ons eene onuitputbre stof! 
Geen steedjen of 't verrykt dien lof. 
 
Mc Van Ackere, de Belgen beoefenaers van kunst en wetenschap. 


Ofschoon een geleerde landgenoot reeds over eene halve eeuw het gezegde gelogenstraft heeft, dat onzer luchtgesteldheid eenen schadelyken invloed op de zielvermogens toeschryft (1), is het wellicht niet nutteloos het opkomende geslacht tegen zoodanige drogstelsels te wapenen door de geschiedenis der uitvindingen, waer onze landaerd op roemen mag.
Men schat en bemint alleenig hetgene, dat men kent; de onwetendheid is onverschillig of verachtend. Hebben wy

{==140==} {>>pagina-aanduiding<<}
klaer ingezien, wat onze voorgangers sedert eeuwen groots en edels gedacht en verricht hebben, dan zouden wy ons zelven moeten verachten, indien wy geene pogingen deden om hen te evenaren.
Te hunnen tyde was de luchtgesteltenis zeker niet gunstiger dan heden. Overigens weet een ieder, dat Engeland geenen lachenderen hemel heeft, dan Belgie, daer een onzer vrienden, die vorig jaer de groote expositie te Londen bezocht, ons zeide, dat hem in de nevellucht van dit eiland, de zonne toescheen als een rood ouwel op grauw papier. Niet te min bloeien daer dichters en wysgeeren van alle slach, en de vindinggeest staet er op den hoogsten trap. Men herinnere zich ook, dat de luchtgesteltenis niet altyd en by voortduer voordeelig op den geest werkt, anders moesten Griekenland en Italië ons, gelyk die landen het voor twintig eeuwen deden, nog hedendaegs op onsterflyke kunstwerken vergasten.
Zoodra de geschiedenis ons het verledene zal opgehelderd hebben, en wy het tegenwoordige met een waerheidminnend oog zullen onderzocht hebben, zullen wy ook onzen landaerd naer waerde schatten: dan zullen wy onzen geboortegrond roemryk vinden, en ver zyn van te blozen over 's lands geringe uitgestrektheid. Het oude Athene, hoe klein, schittert nog heden, als een lichtpunt van kunstbeschaving boven de uitgebreidste steden der oudheid uit. Wy mogen het ter eere van dien landaerd zeggen, dat men te allen tyde de vernuftige mannen, die uitvonden of verbeterden, hier als werktuigen der Voorzienigheid heeft aenschouwd, om der maetschappy nieuwe voordeelen toe te brengen. Ten minste was het by ons niet, dat in 1604 Jan Pieter Ovenson, doctor te Aix, als tooveraer doorging om eene proeve op de harmonie der toonen gedaen te hebben, en uit dien hoofde opgehangen werd.
Het landsbestuer heeft 1851 in Brussels hoofdstraten,

{==141==} {>>pagina-aanduiding<<}
dus welberaden, eene reeks tafreelen laten ophangen, om ons met de voornaemste mannen en hunne uitvindingen bekend te maken. Het was by gelegenheid der Septemberfeesten; men wilde den doorluchtigen voorouderen hulde bewyzen en hunne namen en daden vereeuwigen in het aendenken der tallooze menigte, die jaerlyks tot die feesten ylt.
Het is mede nog niet lang geleden, dat Frankryk zyne eertitels in het vak van nyverheid heeft opgeteld. In het justitiepaleis, in de groote wandelzael gezeid des pas perdus hingen de volgende opschriften. Het zal wel niet noodig zyn de ongegrondheid aen te wyzen der aenmatiging van nummer een. De Franschen immers hebben de drukkunst niet uitgevonden:

1440 Guttenberg vindt de drukkery uit.

1649 Pascal vindt de waterpers uit (presse hydraulique).

1690 Denis vindt het stoomtuig uit.

1766 Bertholet vindt het bleeken met chlorure uit.

1786 P. Lebon vindt het verlichten met gas uit.

1790 Leblanc vindt de artificiële weekasch (soude) uit.

1800 Achard trekt den suiker uit de beetwortel.

1810 De Gerard vindt het vlasspinnen met mechanieken uit.

1722 Fresnel vindt de phares lenticulaires uit (Baken, waerin linzenvormige glazen het licht verspreiden).


Men ziet het van 1440 tot 1849 haelt Frankryk negen groote nyverheidsontdekkingen aen.
Wy zullen ons vergenoegen met eerst eenige uitvindingen op te geven, die meer stoffelyk zynde, over 't algemeen van byzonder belang zyn voor 't volk, dat er nog dagelyks de vruchten van plukt.
Uit dien hoofde stippen wy vooreerst aen: de ontginning der koolmynen te Luik door Lambert Hullos van Plainevaux, en wel omtrent het midden der elfde eeuw. De Houille-
{==142==} {>>pagina-aanduiding<<}
kolen dragen nog den naem huns eersten vinders Hullos, en schynen ons van een zoo doorslaend belang voor de nyverheid, dat wy over die in Vlaenderen te weinig gekende ontginning een bezonder hoofdstuk schryven.
Eene tweede uitvinding, klein in schyn, maer groot in nut is die des haringkakens. Willem Beukels van Biervliet en Jacob Kien van Oostende hebben zich hierin eene onsterfelyke kroon verworven. Sedert 1397 eerst, is de haringvangst voor Holland en Belgie van onberekenbaren voordeele geweest; ja, men kan met eenen franschen schryver beweren, dat de kunst den haring te zouten den grondslag tot Amsterdams grootheid leide. Een vroeger minacht, onvruchtbaer land is door die in schyn zoo geringe uitvinding tot eenen ryken ontzachlyken staet opgegroeid. Keizer Karel de Vde besefte zoo wel het gewicht en het gevolg dier vinding, dat hy zich met zyne zuster, de koningin van Hongaryen, naer Biervliet begaf, om het graf des beroemden haringkakers met zyn bezoek te vereeren, en hem, zoo men zegt, een standbeeld te doen oprichten.
De twee voorgaende uitvindingen, of liever ontdekkingen zyn werkelyk voor 't volk van 't allerhoogste belang. Eene invoering, die men als eene weldaed vooral voor arme menschen mag aenschouwen, vinde hier eene geschikte plaets.
Een burgemeester van Bergen in Henegouwen, Philippe de Sivry ontfing in 1587 van eene persoon uit den gevolge des pausselyken legaets eenen aerdappel. De Sivry zendt het volgende jaer twee knollen met hunne vrucht aen Charles De l'Ecluse, doctor van Rodolph den IIden en bestuerder des keizerlyken plantengaerds te Weenen; hem valt de eer te beurt, die kostelyke vrucht in onze gewesten ingevoerd te hebben.
Clusius getuigt dit zelf (Rarior. plant. hist. pag. lxxxi). Anderson zegt elders, dat de Engelschen tot midden der

{==143==} {>>pagina-aanduiding<<}
xvide eeuw geen groensel kweekten, maer dat men hun uit Vlaenderen salade, wortel, koolen, radyzen en andere dergelyke eetwaren bezorgde.
Dan, de aerdappels zyn niet alleen een smakelyk voedsel voor de behoeftigen; de weelde verbant ze niet van hare tafel. Maer schynt eenige uitvinding enkel voor de weelde gemaekt te zyn, zoo kan zy toch op den gemeenen man eenen heilzamen invloed hebben. De pracht en de weelde der ryken verschaffen den armen dikwyls het dagelyksche brood.
De akkerbouw, waerover wy elders uitweiden, is voorzeker niet op Vlaenderens grond uitgevonden; maer is er op aerde wel een land, waer de vlyt en de kunst den gronde, der zee ontwoekerd en in polders omgeschapen, rykere schatten ontlokt, als het land van Waes? Dat gewest, wiens naem van Woestine of Woestyn ontleend is, is nu het landbouwkundige Europa door, bekend.
Waer heeft men sedert onheuglyke tyden weliger vlas geteeld? Waer heeft men uit de vezels dier plant kunstigere weefsels en damasten saemgesteld dan in Kortryk en in Vlaenderen? Was het brabandsche laken niet in de xiiide en xivde eeuw vermaerd? Waer haelden Frankryks koningen hun goudlaken van daen? Men weet, dat batist, dit fyne vlaslinnen eerst in 't begin der xvide eeuw te Nyvel in Braband gemaekt is.
In Vlaenderen wrocht men in xvde en xvide eeuw de allerschoonste tapyten, welker vinding uit Azië kwam. Brugge en Audenaerde munteden in die tapytwerken uit, en de vermaerde manufacture des Gobelins is door den beroemden brugschen werker Jans in gang gezet.
Te Mechelen vond men de kunst uit, het leder met gouden figuren te vercieren omtrent de xvde eeuw. Naderhand werden in die stad of te Brussel de kostelyke kantwerken uitgevonden, die thans nog aen duizende meiskens en

{==144==} {>>pagina-aanduiding<<}
vrouwen het onderhoud verschaffen, en overal wegens hare fynheid en keurigheid gezocht worden.
Men heeft ook in België sedert de vroegste eeuwen de kunst gekend het yzererts tot metael te smelten, en dit verder te bewerken. Die kunst is tot zulker hoogte gestegen, dat wy ons verplicht achteden haer een byzonder hoofdstuk in te ruimen.
Het klokkengieten was al vroeg gekend, maer een volledig klokkenspel te gieten, dacht men tot hiertoe te Aelst uitgevonden te zyn in 1487. Uit eene mededeeling, die wy van eenen geleerden advokaet dier stad ontfingen, blykt, dat de beyaerd, dien men in 't jaer 1487 dacht gegoten te zyn, aldaer reeds vroeger bestond. Trouwens, men leest in het onder't archief van Aelst berustende register, genoemd het boek met den haire, fol. 309, in de beschryving der Blyde Inkomst van Hertog Philip's eenigen zone, die binnen dier stad op sinte Laureys in oogstmaend 1468 plaets greep: ‘Item, de dry wachters spelden op de borstweire van den belfroite ende den beyaerder beyaerden op de klocken, ende mynen voorzegde heren gaven elcker partye eenen rynschen gulden.’
Welke bezieling stelt die beyaerd niet den meesten onzer groote steden by! Dit wondere luchtorgel schenkt den vlaemschen feesten en kermissen eenen gansch bezonderen aerd. De vreemdeling, die Belgie bezoekt, staet er door verrukt. Het brugsche klokkenspel verbaest hem door zyne allerschoonste harmonie. Geen wonder, dat de bekende fransche dichter Victor Hugo, toen hy den beyaerd van Mechelen eerst vernam, eenige dichtregels heeft uitgestort. De Vlaming heeft er te allen tyde een wonder behagen in gevonden, en zelfs dan, als hy de grenzen zyns vaderlands overstapt, en Fransch Vlaenderen doorreist, schynt het hem toe, dat hy zyn land niet heeft begeven; en niet gansch ten onrechte. Zoo hervindt hy onder andere te Bergen sinte

{==145==} {>>pagina-aanduiding<<}
Winox de vlaemsche tael en den vlaemschen beyaerd nog in wezen.
In 't Luikerland mengde men het eerst roodkoper met zink en verwierf aldus het geelkoper, dat het goud zoo nabykomt in kleur en in glans.
Hebben wy eerst ingezien, dat onze voorzaten steeds met nyverheid den akker beploegden, kool en erts ontginden, metalen bewerkten en allerhande stoffen ter kleeding vervaerdigden, dat zy zich nimmer als slaefsche navolgers, maer meestal als uitvinders, als verbeteraers, in elk vak vertoonden, dan zullen wy met geen minder genoegen opmerken, dat zy uit dien hoofde in handel en nyverheid geenen minderen roem wisten te verwerven, dan in kunsten en wetenschappen.
Het edele Huis Vander Beursen, dat drie beurzen in zyne wapens had, stichtte in de XIVe eeuw te Brugge het eerste gebouw, waer de kooplieden zich in verzamelden om hunne handel-en geldzaken te verrichten. De meeste europische steden, die zulke verzamelplaetsen openden, gaven er den naem van Beurs aen.
Indien Stevin reeds een ervaren boekhouder was, waren het ook Belgen, die in 1763 te Parys de eerste handelschool daerstelden.
Is het niet even loffelyk, dat in de XIIe of in de XIIIe eeuw te Damme reeds een zeewetboek opgesteld werd? Herinnert men zich niet gaerne, als er van landkaerten spraek is, Mercator van Rupelmonde, dien Keizer Karel de Ve in grooter achting hield? Ortelius van Antwerpen heeft geene mindere vermaerdheid in de aerdrykskunde, vermits men hem den bynaem van Ptolemaeus zyner eeuwe gaf.
Moeten wy tevens niet fier zyn, dat Vlamingen in 1449 de Assorische eilanden ontdekten, en dat men zelfs gegronde gissingen heeft, dat die Vlamingen, lang voor Columbus,

{==146==} {>>pagina-aanduiding<<}
Brazilië in America bezocht hebben? Peter Hennepin van Ath ontdekte in 1686 den Mississipi, eenen der voornaemste stroomen der nieuwe wereld. In de XVe eeuw ontdekte een Vlaming Geeraert Leroy het eiland Madagascar.
Wy willen van de vermaerde reizigers uit onzen lande niet eens gewagen; hunne eenvoudige naemlyst zou ons te verre leiden.
Werktuigkundigen heeft ons land te allen tyde bezeten.
Rennekin Snalem, in 1648 te Luik geboren, is de uitvinder des beroemden kunstwerks te Marly, dat het water der Seine 500 voet hoog doet klimmen en naer het koninglyke Versailles leidt.
De Gentenaer Lieven Bauwens, die eene bezondere melding dient te bekomen, voerde het eerst op het vaste land de werktuigen in, om het katoen te spinnen in den jare 1798; meer dan eene halve eeuw vroeger, had men in Limburg de eerste fabrieken opgericht van fyne lakens.
De meermalen te noemen Stevin van Brugge heeft in de XVe en XVIe eeuw verscheidene ontdekkingen in de statistiek en de waterwerkkunst opgeteekend, die mede zynen naem onsterflyk maken.
Het is zeker der aenstipping waerd, dat de geleerde kruidkundige De Lobel in zyne historia plantarum seu stirpium, die in de XVIe eeuw het licht zag, den Vlamingen de uitvinding der warme broeikas toeschryft. In Vlaenderen alleen, zegt hy, vindt men meer soorten en verscheidenheden van planten, boomen en gewassen dan in Engeland, Frankryk, Italië... Is het minder belangryk te lezen, hoe Cornelis Drebbel voor Jacob den Ie, Koning van Engeland, eene schuit bouwde, die onder het water met roeiriemen kon voortgestuwd worden, en die boven andere personen twaelf roeiers bevattede? Drebbels schoonzoon vond naderhand een vocht uit om de lucht in die duikelaers te verfrisschen. Van C. Drebbels kunstig muziekinstrument, dat

{==147==} {>>pagina-aanduiding<<}
van den op-tot den ondergang der zonne van zelf speelde, zullen wy niet eens spreken.
Wy konden nog uitweiden over de uitvindingen, die Belgie in de krygskunst zag verschynen, maer wy herinneren onze lezers enkel aen het helsche springtuig, of aen het met buskruid en andere brandstoffen gevulde schip, in 1585 te Antwerpen vervaerdigd en tegen de brug gericht, welke de Spanjaerden beneden die stad over de Schelde geworpen hadden.
Merkwaerdiger schynt ons en gewichtiger voor der burgeren welzyn het bevelschrift Baudewyns van Constantinopelen, dat in de XIIIe eeuw de gelykheid van maten en gewichten in Vlaenderen voorschreef.
Minkelers, geboren te Maestricht, professor der Scheikunde by de Leuvensche Hoogeschool, vond het middel uit, de luchtballen met waterstofgas te vullen, en de veel belangrykere verlichtingswyze door middel van dat gas, in 1784.
L. Berquen of Van Bercquen van Brugge gaf de huidige waerde aen den diamant; want hy vond in den jare 1476 het middel uit, denzelven te snyden, te slypen en te polysten.
Wy herkennen nogtans, dat de Vlaming, die na het midden der XVIe eeuw de kap der windmolens beweeglyk maekte, en naer alle winden deed draeien, der menschheid eenen grooteren dienst heeft bewezen, dan L. Berquen met zyn diamantsnyden. De windmolens, die hier te lande door de kruisvaerders ingevoerd werden, stonden eerst op eenen zelfden wind gevestigd, en konden dus met geene andere winden malen.
Het spreekt van zelf, dat wy ons by een zeker aental uitvindigen door Belgen gemaekt, bepalen moeten, en dat wy, b.v. in een vak, dat allen inwoneren des landes even belangryk zyn moet, slechts eenige namen kunnen opgeven

{==148==} {>>pagina-aanduiding<<}
van verdienstelyke mannen. De ontleed-heel-en geneeskunde heeft wonderen van vernuft aen te wyzen, en wy noemen slechts Andreas Vesalius, wien Brussel een schoon gedenkstuk opgericht geeft, en zynen stad-tyd-en kunstgenoot J.B. Van Helmont, die het zoo verre in de wetenschappen gebracht had, dat hy, van tooverkunst beschuldigd, in de gevangenis geworpen werd. Antoon Nuck, J. Bega, Nysten en Vander Zande zyn uitvinders van belangryke verbeteringen in genees- en heelkunde. Maer welke moeder zoude 't ons vergeven, indien wy hier niet eerbiedig den naem van Jan Palfyn neêrschreven? Te rechte wydde 't Collegium medicum te Gent hem op 't einde der vorige eeuw een marmeren gedenkteeken in de sinte Jacobs kerke dier stede. - Te rechte bezong hem onze vlaemsche dichteresse Vrouwe van Ackere, - te rechte is zyne geboortestad bedacht den uitvinder van een belangryk chirurgisch werktuig een standbeeld op te richten.
Wanneer wy van Stevin spraken, hadden wy Gregorius van sinte Vincent, in 1584 te Brugge geboren, niet moeten vergeten wegens zyne aenbelangende uitvindingen in de wiskunde.
Wy durven nauwelyks het eigentlyke perk der Schoone kunsten binnentreden, waer zoo vele doorluchtige mannen schitterend uitmunteden, zonder hier andermael van Dirk Mertens van Aelst, Costers waerdigen kunstzoon, te gewagen, die het eerst in't jaer 1501 grieksche letters in zyne vermaerde drukkerye gebruikte.
Niet ongeschikt zal 't zyn hier by te voegen, dat de schryfpen, waervoor by de ouden een klein riet, Calamus geheeten, gebruikt werd, hier te huis behoort. De hedendaegsche schryfpennen van ganzen zyn in de viie eeuw uitgeducht door Pepyn van Landen, Bestuerder van 't gewest Braband.
Het voorgaende laet duidelyk genoeg de nietigheid der kleingeestige bewering inzien, die voorgeeft, dat onze

{==149==} {>>pagina-aanduiding<<}
luchtgesteltenis eenen nadeeligen invloed op onze geestvermogens uittoefene. Niets oefent nadeeligeren invloed op de beschaving uit, dan verwaende onwetendheid.
Apelles' en Zeuxis' kunst, die zich schilderend eenen onsterflyken roem verwierven, ging aen een groot gebrek mank. Hunne kleuren waren niet duerzaem genoeg om tot eene verre nakomelingschap over te gaen. Hoe de Van Eycken den kleuren duerzamen glans bystelden, willen wy hier uiteenzetten.
Even als alle doorluchtige ontdekkingen aen hunne vinderen meestal betwist werden, heeft men die der olieverw aen't vernuft der Van Eycken willen ontzeggen. Men heeft gepoogd die uitvinding aen zekeren Theophilus, eenen priester die op't einde der xe eeuw over de kleuren schreef, toe te wyzen. Zy, die zich opzettelyk met dit vraegstuk hebben opgehouden, leeren ons, dat ook vòor de Van Eycken de schilderkunst met olieverwe beoefenbaer was, maer dat er vele moeielykheden aen kleefden, die niet toelieten doelmatig gebruik er van te maken. Ook had men die schilderwyze enkelyk aengenomen voor 't beverwen van muren, zuilen, blazoenschilden, kisten en kasten; niet te min hadden de schilders uit het Noorden de voordeelen, die de olieverw kon aenbieden, erkend, en het gebruik tot de ondergeschikte deelen hunner tafreelen er van uitgestrekt: draperyen, verguldsel, plooien werden in olieverw uitgevoerd. De beelden, handen, en in 't algemeen alles wat zekere uitvoerigheid vereischt, werd met waterverw gemaeld. De Van Eycken vonden 't vernis, dat men gebruikte, om er er de tafereelen in waterverw mede te dekken, onvolmaekt, en legden zich op diens verbetering toe. Zy stelden zich derhalve voor, de meest droogbare olie te ontdekken en bepaelden zich tot de lyn- en notenolie zonder eenigszins der eene de voorkeur boven de andere te geven; tenzy misschien in zekere gevallen aen de laetste uit hoofde harer

{==150==} {>>pagina-aanduiding<<}
vloeibaerheid, harer lichte kleur, want te zelfder tyde moesten zy trachten haer zoo spoedig droogbaer en zoo veel mogelyk kleurloos te maken. Zy moesten er die hoedanigheid te meer in zoeken, daer noodlottige voorvallen hen overtuigd hadden, dat zy op de werking der zon niet mochten rekenen ter verbleeking van dit vernis. De grootste moeielykheid bestond niet in't droogbaermaken van't zelve, men kon dit bereiken met het langer te doen koken; maer die vertraegde bewerking moest het dikker en hooger van kleur maken. Het zy genoeg hier vast te stellen, dat de Van Eycken de hinderpalen uit den weg hebben geruimd, die de onvolmaektheid der stoffelyke uitvoering aen den genie stelde. Zy openden eerst eene onbekende kunstbaen, brachten den schildertrant met olieverw uit den beperkten staet, die ze ten gebruike van kladschilders bepaelde, tot eenen graed van volmaektheid, die nog heden de algemeene verwondering opwekt. (1)
Hoevele vindingryke mannen in de plaet- en stempelsnydekunst zouden wy niet kunnen noemen? Volgens den geleerden Lambinet, zoude Israël van Mechelen, by de Franschen Jean de Malines genaemd, die als schilder en graveerder omtrent het jaer 1450 bloeide, aenspraek hebben op de eer, de graveerkunst uitgevonden te hebben. Twee Luikenaers, Gilles du Marteau en Jean Warin hebben, de eerste als uitvinder der kunst à la manière noire, de tweede als verbeteraer der penninggravuer verdienden lof behaeld.
Zullen wy nu nog een woord over de toonkunst wagen? Was 't niet Francon, leeraer te Luik, die in de xvie eeuw de uitvinder was der volgens maet geschikte muziek? Onze

{==151==} {>>pagina-aanduiding<<}
voorouders hebben die hemelkunst niet alleen op heuren goddelyken troon herplaetst, maer ook door hunne uitvindingen de lessen vergemakkelykt, terwyl hunne onderwyzers zich over heel Europa verspreidden.
Sedert eenige jaren hebben zich de zangmaetschappyen in Belgie op eene schier verbazende wyze ontwikkeld. Van de hoofdstad tot het nederigste dorp, van de stadsschool tot het conservatorium heeft zich de zang, als eene levende volkspoëzie, verspreid. De weêrgalmen van Schelde en Maes hebben die des Rhyns leeren beantwoorden. Zangpryskampen en festivals bebben Duitschers en Franschen ter kunstverbroedering naer Belgie gelokt. Weinigen onder ons echter weten, dat het eerste denkbeeld voor zulke groote zangfeesten aen eenen belgischen toonzetter, aen Gossec, toebehoort. In der daed, hy richtte eerst het feest te Parys, ter eere van 't Être suprême gegeven, op eene verbazend breede schael, in.
Men schryft, zegt Fetis, by 't beschryven van dit feest, den Duitscher de eerste gedachte der groote vereenigingen van artisten toe, met doelwit van toonkundige opstellen door talryke chooren en orkest te doen uitvoeren; naer mag men die eere niet voor eenen Belg, voor Gossec terugeischen, die symphoniën en hymnen door zestienhonderd muzikanten deed zingen? (1)
Ten slotte zullen wy van een onsterflyk werk gewagen, dat men als den leiddraed in de geschiedenis mag aenschouwen.
Alles gebeurt in den tyd en in de plaets; de chronologie of tydrekening, en de geographie of aerdbeschryving zyn de twee oogen der geschiedenis. Hier uit zal men van zelf begrypen, van welk belang het werk L'art de vérifier lesdates

{==152==} {>>pagina-aanduiding<<}
is. De benedictyner Monnik Dom Franciscus d'Antinne, van Gourieux, in het bisdom Luik, in 1688 geboren en in 1744 overleden, ondernam het, en bracht het ten einde. Hy rechtvaerdigt het gezegde: geleerd als een Benedictyner.
Met genoegen staen wy by dit onschatbaer voortbrengsel onzes landgenooten stil, en willen dit hoofdstuk, waerin de vermaerde mannen uit alle oorden des ryks samen optreden, by dezen name laten berusten.
In sommige uitvindingen, waerin de genie onmiddelyker als schepper optreedt, voelt men, om zoo te zeggen, den adem des eeuwigen Scheppers; in andere, die wy ontdekkingen zouden mogen noemen, geldt de mensch maer als samensteller. Dit past vooral op de ontdekkingen in 't vak van nyverheid, wier moeder, volgens de ouden reeds, de nood is.
In een hoogst belangryk historie-en staetkundig verslag, den minister van Binnenlandsche zaken toegezonden door de Commissie, belast met het voordragen eener wet op de brevetten, (1) zegt de verslaggever met recht; ‘Al de nyverheid, die tegenwoordig onze weelde en onzen hoogmoed uitmaekt, berust op de uitvinding van het voorledene.’
Ondertusschen blyft Belgie ook hedendaegs niet ten achter by Engeland, Frankryk en andere landen, om het veld der ontdekkingen en opsporingen uit te breiden. Dit getuige elke nyverheidstentoonstelling, die by ons plaets grypt.
Eene doelmatigere inrichting der wet op de brevetten spreekt luid genoeg ten voordeele des belangs, dat het staetsbestuer in de vernuftige pogingen der Belgen stelt, om in onze wetenschappelyke eeuw gelyken tred met andere natiën te houden.

{==153==} {>>pagina-aanduiding<<}

Werpen wy eenen aendachtigen blik op alle vernuften, die onzen landaerd verheerlykten, hoe warm welt ons dan de boezem omhoog! hoe fier verheft zich onze belgische ziel ter Voorzienigheid, die dikwyls eenen mensch uitkiest, niet alleen om zyn eigen huis te verryken, zynen landaerd te verlichten, maer ook om de weldaden zyner vinding over het gansche menschdom te verspreiden!

Zoo vallen, voor het stael, de rype halmen neêr; 
Ons voedt het kostbaer graen, de plant bestaet niet meer. 


Konden wy onze gevoelens van dankbaerheid jegens den Albestierenden vurig in de harten onzer landgenooten overgieten, hoe zoude het dan heel anders met onze nationaliteit by sommigen onzer landgenooten staen!
Het is niet te min troostend te weten, dat reeds over eenige jaren eene brugsche Rhetorica (volgens de oude gewoonte dier dicht- en tooneelmaetschappyen om vaderlansche prysstoffen uit te schryven) den dichteren voorstelde de Belgen, beminnaers van Kunsten en Wetenschappen te bezingen. De eerste lauwer viel den dichter Blieck te beurt. Wy kunnen niet beter sluiten, dan met zyne slotregels:

Ja, kunst en kennismin bezielt myn vaderland. 
Wel hem, wien in de borst die zuivre neiging brandt. 
Zy slechts kan in den ramp nog zoet genoegen baren; 
Zy slechts dien woesten storm, die tuimeldrift bedaren, 
Te lang, te lang, eilaes! 't verderf der maetschappy. 
Dat heerschzucht, vuig belang, dat snoode kuipery 
Zich lusten by 't vertoog van uitgeplonderde oorden: 
Aen haer, aen haer de vreugd van rooven, branden, moorden; 
Aen ons het rein genot, het edel geestvermaek! 
Blaek dan, gewyde zucht tot kunst en kennis, blaek, 
Verspreid alom uw gloed! Dan heerschen met de vryheid, 
Geleerdheid, welvaert, rust en algemeene blyheid. 









{==154==} {>>pagina-aanduiding<<}

XVI


Goede vorsten- Groote vorsten.

Eerste hoofdstuk.


Boudewyn de I (Lyfeigenen in Frankryk. - Keuren en costumen). - Boudewyn de VII. - Karel de Goede. - Boudewyn de VIII. - Jan de I (De blyde Inkomste).

De hulde toegebracht aen vorsten, die hunne onderdanen als kinders beminden, doet onzen harte goed: zy is voor den vaderlander hetzelfde wat de hulde aen brave stamvaders geschonken hunnen kinderen is: zy vereert de deugd by den voorzaet om ze by de afstammelingen voort te zetten.
Indien de vorsten invloed op hunne eeuw uitoefenen, ook deze oefent invloed op hen uit. Uit hunnen aerd, uit hunne strekking kan men dan ook niet zelden de natie, waerover zy heerschen, beoordeelen. Goede vorsten strekken zich zelven, hunnen tyde en der natie, waertoe zy behooren, tot eere.
Laet ons derhalve eenige der vorsten melden, die door hunne liefde jegens hunne onderzaten uitgeblonken hebben.
Boudewyn de Iste, bygenaemd met den yzeren arm, bracht de eerste volders en wevers binnen de stad Gent, die te zynen tyde reeds vry bevolkt moet geweest zyn. Althans,

{==155==} {>>pagina-aanduiding<<}
het is zeker, dat de meeste dorpen nog heden rond die hoofdstad van Oostvlaenderen gelegen, reeds in den jare 864 in de geschriften voorkomen. Die vorst moedigde de nyverheid sterk aen met openbare markten in te stellen, alsmede vrye jaermarkten, onder andere te Brugge, Cortryk, Tourcoing en Cassel.
In dien tyde had men nog geen zuiver begrip van de vryheid of (onbepaelder en klaerder gesproken) van de vryheden, die ter ontwikkeling, ter welvaert en ter beschaving eens volks kunnen dienen. Gedurende eeuwen aenzagen de vorsten onder anderen zelfs het werk als hunnen eigendom, waerover zy ten voordeele des volks al of niet mochten beschikken. Uit dit valsche begrip ontstonden de voorrechten of privilegiën, die dikwyls niet anders dan natuerlyke rechten waren, welke de vorsten beurtelings gaven en ontnamen, volgens dat zy der eene of andere streek of stad genegen waren, of volgens dat zy geld noodig hadden. Het recht van eigendom, dien hoeksteen der maetschappy, werd zelfs deerlyk verkracht, en het ging zoo verre, dat de mensch als een eigendom, als een meubel, door de hem overheerschenden aenschouwd werd. Zoo verre verdwenen in Europa alle denkbeelden Evangelischer broederlykheid, dat zelfs kloosters lyfeigenen, laten of slaven bezaten. Ondertusschen brak het licht hier spoediger dan elders dien barbaerschen nacht in en door; trouwens men weet, dat de vryheid hier al vroeg hare wortels schoot, in zoo verre, dat wy, onder dit opzicht, byna alle volkeren van Europa vooruitliepen. Onze natie getuigde van haren vryheidlievenden, dietschen aerd sedert de hoogste oudheid, zoodat onze geschiedenis tevens de beschryving onzer lyfs- en zielsontvoogding behelst. Dit getuige onze stryd tegen Rome en Frankryk; dit getuige onze onverzettelyke afkeer tegen alle dweepzuchtige spaensche beginsels, die onbestaenbaer zyn en blyven met het zuivere licht des Evangeliums.

{==156==} {>>pagina-aanduiding<<}

Laet ons eens zien, hoe het nog op het einde der voorgaende eeuw, met de lyfeigenschap by onze zuidelyke naburen gelegen was.
De Franschen mogen al of niet den naem van hunnen vryen en vranken aerd ontleend hebben; het is ongelooflyk, hoe lang zy 't voorhoofd onder het hatelykste juk, dat den mensch tot den staet van lastdier vernederde, gebukt hebben.
Eerst in 1779 verklaerde de ongelukkige Lodewyk de XVIe de lyfeigenen (serfs) zyner landen vry. Dezen droegen den naem van gens de la main morte, lieden van der dooder hand, omdat zy de macht niet hadden iets in eigendom aen te winnen, en zoo goed als met der dood door de wet geslagen waren (1).

{==157==} {>>pagina-aanduiding<<}

O gruwel! zulk eene barbaerschheid ontsteekt in het hart eene brandende verontwaerdiging! Christenen zoo diep beneden de heidenen staende, waer het de eerste van 's menschdoms vryheden betreft! Zoo onzinnig was de slaverny althans niet by de Romeinen ingericht, al had de meester er recht van dood en leven op zynen slaef! By dit trotsche volk had de slaef toch zynen spaerpot zoo goed als thans onze burgerkinders.
In welke buitensporigheden de middeleeuwen ook Belgie betrekkelyk het recht over de Laten, lyfeigenen, of hoe men ze noeme, gestort hebbe, zulke afschuwelykheid als die eerst op het einde der vorige eeuw in Frankryk afgeschaft werd, moet hier al spoedig voor de stemme der christelyke vryheidsverkondigeren uitgeroeid zyn geworden. Wy zullen met genoegen vernemen, wie onzer vorsten de dienstlieden der dooder hand aen den eigendom, aen het maetschappelyk leven terug gaf.
Wy willen ons niet verdiepen in de wetten, die hier aenvanglyk geheerscht hebben, en zullen ons nagenoeg bepalen by het opgeven der namen dier wetten. De salische wet, de ripuaire wet, en de Capitularia, die den roem des onsterflyken keizers Carlomagnus als wetgever verheerlykt.
De salische wet werd onder Pharamond in Taxandria opgesteld (ao 420). De ripuaire wet, wier schikkingen met de voorgaende veel overeenkomen, werd door Diederik, koning van Austrasia gemaekt, en door Dagobert vermeerderd (ao 628). De Capitularia dagteekenen van de viie eeuw: zy waren op het romeinsche en het geestelyke (canonieke) recht gegrondvest, dus steeds een uitvloeisel van Romes vroegeren en lateren geest. Omtrent de xe eeuw geraekten al die wetten by ons in onbruik, als in geene evenredigheid staende met den germaenschen en dus ook den Belgischen zeden.

{==158==} {>>pagina-aanduiding<<}

Deze wetten werden met der tyd door plaetselyke gebruiken en verordeningen vervangen. De costumen nu waren die plaetselyke gebruiken, bekrachtigd door de hertogen, de graven of de bezondere heeren, en aldus tot gemeentewetten gemaekt; de naem zelf duidt het aen.
Leuven had reeds zyne keure, of goedkeuring der costumen 1040, Antwerpen in 1124, terwyl Diederik, grave van Vlaenderen, Veurne daermede begiftigde in 1161. Breeder uitgewyde rechtsverordeningen ontstonden later, en werden met den name van Costumen, krachtens hunnen oirsprong, bestempeld. Nu, de stukken, keuren genoemd, waren eene soort van Constitutie of grondwet, die zelfs in de straffen van misdryven voorzag, in de verzoeningen of zoendingen, welke die straffe niet zelden voorkwamen, en in wat verder de poort of stad in't hoofdzakelyke bezit van natuerlyke rechten en voorrechten stelde. Te midden der nevelen, die toen Europa overdekten, spreken die wetten nogtans niet bezonder ten voordeele van edelen of geestelyken, maer van de leden der gemeente, stad of poorte in't algemeen. Het woord: ik ben een poorter, d.i. een burger, gold daer voor een hoog voorrecht!
Wat de eigenlyk gezegde grondwet of blyde inkomste betreft, daer zullen wy straks over te spreken hebben.
Dan brengen wy nog eenige woorden in't midden over die vorsten die (zy mogen dan al of niet groote mannen geweest zyn), zich verdienstelyk jegens het Vaderland gemaekt hebben.
Boudewyn, bygenoemd Apkin of met der byle, wist door zyne gestrenge, somtyds ruwe rechtvaerdigheid de buitensporigheden en misdryven, die men het land door bedreef, te beteugelen en uit te roeien.
Hy gaf onder anderen een verbod tegen de woekeraers uit. Men verhaelt, dat, toen hy eenmael de abtdykerk van Sinte-Pieters by Gent zou binnentreden, eene arme vrouwe,

{==159==} {>>pagina-aanduiding<<}
om recht te bekomen over eenen diefstal te harent gepleegd, voor zyne voeten stortte. De graef zeide haer, dat zy zoude wachten, tot hy de vespers hadde bygewoond. ‘Geduchte heer, was 't antwoord, zooveel volks omringt u, dat ik wanhope u dan nog te kunnen naderen.’ Hy vertrouwde haer tot pand zyner terugkomst zynen mantel toe, en deed by zyner weêrkomst dier vrouwe recht.
Het jaer 1116 is merkwaerdig in de jaerboeken des menschdoms. In die onzalige middeleeuwen geloofde men, dat God de onschuld in elken tweestryd moest bystaen, dat zyne rechtvaerdigheid niet zou toegelaten hebben, dat iemand door eenig element bezeerd wierde, indien het menschlyke recht in eenige zaek niet klaer zag, en dus zelfs eene bovennatuerlyke proeve bevool. De verkeerde geest dier dagen had Jezus'woord vergeten, dat hy tot den verleider sprak: ‘Gy zult uwen God niet noodeloos bekoren,’ omdat alle gezond verstand en zuiver redebegrip was verloren gegaen. Den 17 october 1116, stelde Boudewyn Apkin de burgers van Ypere vry van den gerechtelyken tweestryd, benevens van de proeve met vuer, met yzer of met water (1).
Indien de lyfstraffelyke wetgeving de maetstaf is der volksbeschaving, pleit dit privilegie zeker ten voordeele onzer natie in die dagen, voor welke de xvie en xviie eeuw met hare gerechtelyke moorden der spaensche wetgeving beschaemd moet staen. De graef bewees den lande eene nieuwe weldaed, met Karel van Denemarken tot zynen opvolger te benoemen, dien men te rechte den Goede hiet.
Karel de Goede verdiende in der daed zynen schoonen bynaem. Hy voegde wyze beschikkingen by den door hem vernieuwden vrede van Ypere, en trachtte op't spoor zyns

{==160==} {>>pagina-aanduiding<<}
voorgangers de rechtvaerdigheid in den lande te doen bloeien, en vooral de misdryven te verhinderen. De menschlievendheid was zyn hoofdcharakter. Om in's volks hongersnood, die een deel van Belgie verwoestede, te voorzien, beval de goede graef alle nuttelooze dieren van kant te maken, verbood bier te brouwen, deed alle graenzolders der brouweren ontsluiten om er't graen tegen matigen prys van te verkoopen. In elke zyner talryke hoeven deed hy een honderdtal arme menschen onderhouden. Hy liet te Ypere op eenen enkelen dag 7,800 brooden uitdeelen. Men weet wat smart en wraekzucht tegen zyne moordenaers onder't volk te Brugge ontstond, waer hy in de Sinte-Donaeskerke vermoord werd op 't oogenblik, dat hy den arm uitstrekte om eene almoes te reiken (1127).
Zoo buitengewoon mild hy jegens verscheidene kloosters en abtdyen was, zoo gestreng ook was hy in 't handhaven der regeltucht. De abt van Sinte-Bertin kwam hem eens te Bergen Sinte-Winox op Driekoningendag bezoeken. De graef vroeg hem, of hy dien dag reeds de misse te Sinte-Bertin had gezongen. ‘Geduchte Heer, sprak deze, er ontbreken geene religieuzen om den dienst met waerdigheid te volbrengen. - Vader abt, zeide Karel, gy zelf moest ze zingen, en u daerna met uwe broeders in't refectorium verheugen over de weldaden myner voorgangeren, en geenszins op zulken hoogdage aen myn hof verschynen.’ De abt voerde daertegen in, dat hy zyns ondanks daertoe had moeten besluiten, om klachte tegen eenen edelman in te dienen, die hem een, sedert zestig jaren bezeten, stuk land ontnomen had. ‘Gy hadt my dat door eenen bode moeten mededeelen, hervattede de graef. Het is uw plicht voor my te bidden, myn plicht is uwe bezittingen te beschermen.’ Vervolgens deed hy den edelman komen, welke op zyne beurt klaegde, dat de abtdy dit goed onrechtvaerdig wilde behouden. Karel vroeg hem, of zyn

{==161==} {>>pagina-aanduiding<<}
vader aen de abtdy er het vrye bezit van had gelaten! Op dezes bevestigend antwoord, voer hem de graef tegen: ‘Dat ik over die zake niet meer hoore spreken, zoo niet, ik zweer't by Boudewyns ziele (zynen voorganger), dat ik u zal behandelen gelyk den edelman, dien hy te Brugge gespoord en gelaersd in eenen ziedenden ketel deed smyten.’
Boudewyn de VIII, hertog van Henegouw en Namen, overleden in 1195, bracht verscheidene verbeteringen in't land. Als eene der merkwaerdigste komt degene op, by welke hy de boeren ontsloeg van't hatelyke voorrecht des souvereins om hunne weiden door de beeren, die tot zyn vermaek dienden, te laten verwoesten; men ziet dat hy den landbouw eerbiedigde.
Hy was de vader van Boudewyn den IXden, die zich in zynen geweste de liefde zyner onderdanen door goedertierenheid en rechtvaerdigheid verzekerde, en buiten's lands, na Godfried van Bouillon, als dappere kruisvaerder verdiende genoemd te worden. Hy verwierf zich den eernaem van Boudewyn van Constantinopelen. In de handen der Bulgaren gevallen, zou hy, zoo men zegt, in de gevangenis gestorven zyn (1205), volgens sommigen ten gevolge der beschuldiging tegen hem uitgebracht door de vrouwe huns bevelhebbers, welke den kuischen graef (als een ander Jozef) haer schandelyk verzoek had zien afslaen (1). Volgens anderen zoude hy in den stryde tegen dit woeste volk gesneuveld zyn.
Als graef van Braband bewerkte Hendrik de IIe (die zynen vader in 1235 opvolgde) het geluk des volks. Hy schafte het recht der dooder hand af, waervan wy zoo even spraken, stond den Brabanderen het recht toe, hunnen eigenen magistraten uitsluitelyk ten vonnis te staen, en stelde

{==162==} {>>pagina-aanduiding<<}
aldus het volksrecht en deszelfs verordening op eenen beteren voet. Hy aenschouwde zich als den vader, niet als den meester der zynen, wier geluk hem zoodanig aen 't harte lag, dat hy de hem aengebodene keizerlyke kroon weigerde (1237). Hy leide zich in 1248 te ruste.
Zyn zoon Hendrik de IIIe was diens voortreffelyken vaders waerdig. Even grootmoedig als deze, beval hy, dat alle vassalen van Braband zonder onderscheid oordeel en vonnis zouden bekomen: hy ontsloeg ze mede van buitengewonen belastingen, en volgde zynen vader by den Heere op in 1261.
Laet ons thans over de blyde inkomste spreken, die de verplichtingen des vorsten jegens zyne onderdanen vaststelde. Sedert de overwinning Luxemburgs door Jan den IIde (1286), werd de grondwet aldus geheeten, omdat ze by 't inkomen of inhulden onzer vorsten door hen bezworen werd: zy was Brabande en Vlaenderen gemeen.
Het tafereel der plechtigheden daerby gebruikelyk zal onzen lezeren zeker belangryk voorkomen. Wy aerzelen niet om het in eenen text van de veertiende eeuw weêr te geven: men zal zich aldus kunnen overtuigen, hoe weinig verandering vier, vyf eeuwen in onze prozatael hebben ingevoerd, en hoeveel zy ook hierin verschilt van de niet oirspronglyke talen, zoo als het fransch eene is.
‘Dit naervolghende es de maniere, hoe een grave van Vlaenderen sculdich es eerstwaerf in te commene te Gend.’
Eerstwaerf es hi sculdich in te commene de Petercelle poorte (Peter celle, Petri cella) Sente Pieters. Ende daer sal men ieghen hem uut trecken buten met processien omoedelic ende met grooter solemniteit. Ende de Prelaet van Sente Pieters ende fyn convent sullene (zullen hem) met processien leeden in de clooster kerke. Ende daer sal zyn ghereedscip omme messe te doene ende behanghen met cleederen alsoot behoort. Ende ter offeranden sal hy offeren

{==163==} {>>pagina-aanduiding<<}
een gulden laken. Daer sal hem de prelaet gurden (aengorden) zyn zweert, ende de grave van Vlaenderen doet al der kerken van Sente Pieters den eet in der manieren van oude tiden ghecostumeert. Ende van daer sal menne (men hem) leeden met processien te Sente Jans in de kerke voor Sente Janne-Baptisten (nu Sint Baefs), ende daer sal hi zweeren op de helige Evangelie den eet, die hier naer volghet te worde:
Dit zweerdi, gherecht Heere ende grave van Vlaenderen te sine ende dat daer toe behoort de helighe kerke in rechte te houdene ende te doene houdene dlant van Vlaenderen in vryheden, in rechte ende in wette te houdene ende te doene houdene. De privilegien, vryheden, costumen, usagen ende de rechten van der steden van Ghend te houdene ende te doene houdene aerme ende rike in rechte te houdene ende te doene houdene. Ende al te doene, dat een gherecht Heere ende grave van Vlaenderen sculdich es te doene al den tyd dat ghyt wezen sult.
Also moet hu God helpen ende alle Gods heleghen.
Ende also onse ghedachte Heere desen eed ghedaen heeft voor Sente Janne ghelyc dat voorseit es, sal men hem gheven in de hant den (grooten) cloereep, ende men sal metter clocken cloppen in teekene, dat hi ghedaen heeft, dat een gherecht grave van Vlaenderen sculdich es te doene te sinen incommene.
Van Sente Jan voorseit sal myn voorseit heere trecken ter vrindachmaerct (vrydagmarkt), ende daer sullen de goeden lieden van der vrydachmaerct eede zweeren ende doen den eed hiernaer volghende.
Dat zweerdi uwen gherechten Heere, den grave van Vlaenderen, die hier present ende voor hoghen es, goed ende ghetrouwe te zine fine eervachtichede ende Seinguerie van den palen van den Lande van Vlaenderen te houdene ende te helpen houdene ende al te doene dat goede subjecte

{==164==} {>>pagina-aanduiding<<}
haren gherechten heere sculdich syn te -doene. Also moet hu God helpen ende alle Gods heleghen.’
Verlangt men nu ook depaeldelyker te weten, hoe men jegens den nieuwen grave uittrok, en in wat wyze men hem ontfing, wy zullen dat volgens het zelfde echte stuk mededeelen.
‘T'eerst sullen alle de goede lieden van der Wet met haeren gheselscepe trecken ieghen hem een mille (ure) verre.
Item: alle de processien van Ghend sullen trecken tot Sente Jacobs Cruce, ende van daer weder keeren tot Sente Pieters.
Item: De dekene van der neeringhen ende van der weverien met gaders haren Dekenen ende ghezwornen sullen staen tusschen der processien ende der Pedercellen poorten over beide ziden van der straten.
Ende men sal luden ende beyaerden in alle prochiekercken van Ghend.
Ende men sal trompen ende pipen op de Pedercelle poorte te myns voors. heeren incommene.
Ende als myn heere sal zyn Sente Pieters, so sullen de trompers ende pipers trecken up Sente Niclaeus turre ofte up 't beelfroite (stadstoren). Ende daer sullen zy bliven trompende ende pipende, ende men sal ooc bliven ludende ende beyaerdende toter dtijt dat myn vors. heere ghetrocken sal zyn in zyn hof te Walle (Princenhof) (1).’
Men ziet hieruit hoe destyds zich het staetselement met het godsdienstige versmolt, en hoe de graven, die, als ware christenen, hunnen eede getrouw waren de liefde der Belgen verdienden, en (voegen wy het er stout by, niettegenstaende alle lasteringen die eeuwen op ons volk gedrukt hebben) die liefde als hun voorloon op aerde bekwamen.

{==165==} {>>pagina-aanduiding<<}

Keeren wy, na deze tusschenvlechting der inhuldiging, tot hertog Jan den Iste weêr. De blyde inkomste door hem bezworen was buiten twyfel zoo vryzinnig als er eene mogelyk was.
Onder andere beschikkingen treft men er de volgende in aen:
De souverein zweert goed, billyk en loyael Heer te zyn.
Hy kan met geweld noch volgens eigene denkwyze besturen, maer volgens recht en vonnis.
Elk burger moet door zyne gewone rechters (d.i., de rechters zyner woonplaets) gevonnist worden.
Geen oorlog kan zonder toestemming der steden en des lands aengezegd worden.
De raed van Braband zal uit zeventien leden bestaen: de cancelier-zegelbewaerder maekt er van rechtswege deel van: hy moet der latynsche, fransche en vlaemsche talen machtig zyn.
Veertien leden moeten geborene Brabanders zyn; dan, de twee overblyvende hangen betrekkelyk dit punt van den wille des souvereins af, schoon zy in allen gevalle vlaemsch moeten kennen.
Een gevangene in Braband of Limburg aengehouden, kan buiten 's lands niet uitgeleverd worden.
Men mag buiten toestemming der staten gene munt slaen.
Elk lid derzelven mag zyn gevoelen vry en vrank uitdrukken, zonder zich de ongenade des Souvereins of iemand anders op den hals te halen.
Eindelyk behelst het 59ste en laetste artikel deze merkwaerdige verklaring: ‘Indien ik of myne opvolgers tegen de blyde inkomste handelden, wil en stem ik toe, dat myne dienaers my geenen dienst bewyzen of in eeniger zake gehoorzamen, die ik zou noodig hebben, verlangen of vorderen, zoo lang ik dergelyke inbreuk niet ten volle hersteld en er geheel van zal afgezien hebben.’

{==166==} {>>pagina-aanduiding<<}

Men ziet hieruit, dat alleen de dienst, maer niet de onderdanigheid, de gezworene trouw afgebroken werd tot het herstel toe van hetgene onze tyd grieven zoude heeten. Zyn dergelyke staetkundige denkbeelden niet eener verlichte eeuwe overwaerdig?
Ademt men als mensch niet ruimer, als Belg niet fierder, by 't lezen zulker blyde inkomst?

Tweede hoofdstuk.


Philips de Stoute. - Philips de Goede. - Karel de Stoute. - Keizer Karel de Vde.

De vorsten zyn als menig mensch: niet al wie goed, is groot, niet al wie groot, is goed; ten minste als men groot en roemryk als een zelfde begrip wil aenschouwen.
Onder de vorsten van het Burgondische huis, dat met de xvde eeuw over Belgie den staf begint te zwaeien, vindt men er dan ook niet zelden, by welken de schoonste hoedanigheden door eene breidellooze heerschzucht verdonkerd worden.
Men schildert den aertshertog van Burgondië Philips den Stoute als goeden vader, goeden echtgenoot, braven ridder, en als den volmaektsten prins zynes tydstips. Aen handigheid ontbrak het hem ook niet. Op veertig jaren tyds, wist hy zynen zetel zoo te vestigen, dat hy den machtigsten prinsen des Christendoms evenaerde. Na met den Gentenaren den vrede gesloten te hebben, liet hy geene middels onbeproefd om de rampen uit die lange worsteling gesproten, te verzachten. Zonder de godsdienstige twisten in het oosten ontstaen, ware Belgie gelukkig geweest; want die stelden tusschen volk en vorst eene groote scheuring daer.

{==167==} {>>pagina-aanduiding<<}

Wie toch zoude eenen zucht kunnen onderdrukken, als hy denkt, dat de Godsdienst, die de eerste band moet zyn om het geheele menschdom als kinders van éenen God te omvlechten, eene oorzaek wordt van tweespalt, vervolging en gruwelen? De Godsdienst, even als de Vaderlandsliefde, die er uit voortvloeit, moet bestendig boven allen party-geest verheven zyn. Beide zyn van hemelschen aerd en mogen door aerdsche driften noch waenbegrippen onteerd en bezoedeld worden.
Wy zullen nog eenige Vorsten noemen, omtrent welker beoordeeling alle geschiedschryvers het niet eens zyn, (vooral over Karel den Vde). De godsdienstige gezindheden veler schryveren hebben zeker, ook buiten hunner wete, invloed op hunne denkwyze uitgeoefend, en men mag deswege hunne goede trouwe niet altyd verdenken, vooral, indien zy, als tydgenooten dier vorsten, nog de waerheid niet in 't volle licht konden zien.
Twyfelachtig is het, of men Philips den Goede by den Vorsten, die lof of blaem verdienen, te tellen hebbe: mogen zyne dapperheid, zyne voorzichtigheid hem als groote hoedanigheden aengerekend worden, te menigmalen was de aertshertog van Burgondië den goddelyken gevoele des medelydens vreemd. Door zyne staetkunde was hy er in gelukt alle onze provinciën met éenen en zelfden bande te omspannen, en de weldaden des vredes gedurende lange jaren den volke te bezorgen. Wy zullen zyne bloedige twisten met Brugge en Gent daerlaten, doch wy moeten aenmerken, dat een volk der nyverheid overgegeven, zoo als het destyds beide die bezielde steden by uitnemendheid waren, voor eerste belang heeft de rust in zynen schoot te zien bloeien, en dat het slechts dier ruste kan verzaken, als het ten stryde ylt om belangens, die zwaerder wegen dan die nyverheid.
Een ander nog bedroevender schouwspel dan die worste-
{==168==} {>>pagina-aanduiding<<}
lingen roept ons: een schouwspel, dat ons nog na vier eeuwen, doet sidderen voor de zoogezegde goedheid van Philips!
Na zich voor den franschen koning Karel den VIIIsten verklaerd te hebben, wien de wereldberoemde maegd van Orleans met haren wonderdadigen schild kwam overdekken, spande hertog Philips met de meeste fransche Heeren tegen Lodewyk den XIde samen, doch met dier voorzorge, dat hy zelf achter 't gordyn schuilde. Hy liet zynen zoon als hoofdman dier Ligue optreden. Luik en Dinant, door den franschen Machiavel opgestookt, verklaren den oorlog aen den hertog: na lange tergingen moeten beide steden voor hem hunne vermetelheid boeten. Luik werd in eene zware geldboete geslagen, maer het destyds zoo bloeiende Dinant werd baldadiger wyze uitgeplonderd, en den vlammen ter prooi gegeven. In 't aenschyn hunner in brand opstygende haerdsteden en kerken, stond een deel der verwonnene bevolking op den oever der Maes. De hertog deed hen ten getalle van acht honderd in de golven werpen, waerin zy verdronken (1465).
Men kan dus niet zeggen (gelyk sommigen het hebben willen aenduiden), dat hy de achting zyner onderdanen genoten en die in 't graf medegedragen hebbe: men kan niet zeggen, dat hy met matigheid geheerscht hebbe; althans het schoonste, het zaligste recht des overwinnaers miskende hy ten snoodste. Hy moge, zonder 't volk met schattingen te overladen, de rykste vorst zyns tyds geweest zyn, in zoo verre, dat de vreemde hem den grooten hertog des Westens hiet; hy moge zelfs de prachtigste beschermer van geleerdheid en kunsten geweest zyn; Belgie moge onder hem ten hoogsten top van welvaert geklommen zyn; zyn eernaem, met den titel van den Goede moge de wereld doorklonken hebben, voor Dinant verloor de hardvochtige de schitterendste parel zyner kroon. Alleen in de chronyken

{==169==} {>>pagina-aanduiding<<}
is hem de naem, dien hem waerschynlyk zyne burgondische gunstelingen gaven, by gebleven, even als onttroonden vorsten de titel der landen, waerover zy eenmael geheerscht hebben, byblyft.
Ook zyn zoon Karel de Stoute (of de vermetele) zoo te rechte bygenaemd, leide werkelyk groote hoedanigheden aen den dag, vooral eer hy den gravenscepter bekwam. Op hem mag men 't bekende woord toepassen: Karel had immer diens waerdig geschenen, had hy dien niet bekomen. Dezelfde vorst, die zynen vader zoo veel spels had opgeleverd, heerschte in Frankryk voort, dezelfde Lodewyk de XIde, die helsch verraed onder bedriegelyke vormen wist te verbergen. Frankryk brouwde ook den zone van Philips den Goede veel kwaeds, doch vond in dezen eenen duchtigen tegenstrever.
Men maelt hem af als eenen vriend van trouw, gerechtigheid en kuischheid, welke laetste te zelden aen hoven in eere staet, en by voorbeeld door Frans den Iste van 't fransche hof verbannen scheen. Geen wonder dus, dat Karel matig was. Tegen alle vermoeienis opgewassen en verhard, waekzaem en gestreng, toonde hy zich ten minsten een tydlang goed en menschlievend vooral jegens den arme. Maer toen hy zynen vader opvolgde, werd hy styfhoofdig, trotsch, dwingelandsch, aenmatigend; hy schreef zich zelven alles toe, offerde alles op aen den verblindenden titel van overwinnaer, dien hy najoeg. Bekennen moet men nogtans, dat hy den kunsten niet vyandig was. Wy kunnen hem in sommige punten met Napoleon vergelyken; maer het einde zyner loopbaen was gelukkiger, dan dat van den balling op St Helena. Hy vond in den stryd voor Nancy den dood.
Men begrypt, dat Gent niet altyd het hoofd voor hem in den schoot wilde leggen.
In de voorgaende eeuwen zien wy dikwyls onze graven

{==170==} {>>pagina-aanduiding<<}
met het volk in stryd, het zy uit eigene beweging, of aengestookt door den vreemde, het zy het volk te wapen vloog ter verdediging zyner rechten en voorrechten. Vele bestempelen deshalve, doch met onrecht, de oude Gentenaren met den schandenaem van woelig. Menig naprater, die het ergste liefst denkt, doopt elken opstand dezes nyverigen volks met den name van oproer. En op welken gronde toch? Zonder innige kennis der wederzydsche betrekkingen en rechten van Vorst en Volk dier dagen, zonder zelfs de chronykschryvers te kennen, die ons het tafereel dier tyden van veelal franschgezinde onderdrukking hebben medegedeeld, zonder te denken, dat in vroegere eeuw de chronykschryver het onderlinge verband der oorzaken en gevolgen niet eens wist na te gaen; zonder vooral te overwegen, dat sommige stukken, waerop ons oordeel over die ongelukkige verdeeldheden berusten moet, nog in 't stof buiten's lands verschuilen of binnen's lands minder bekend, ja voor eeuwig verloren zyn.
Welaen! wy zullen in dit gewichtige pleit eene veelafdoende getuigenis laten gelden: namelyk die eens geschiedschryvers, die op Meyerus voetstappen moedig voorttrad, en uit echte oirkonden, uit arschiefstukken het oordeel opmaekte, dat hy over het verledene streek.
Wy bedoelen hier David Lindanus, die onder Albert en Isabella een boek over de stad Dendermonde schreef (1612), en wien die stad onlangs een borstbeeld heeft gewyd. In den brief, die de zending zyns uitmuntenden werks aen 't Gentsche Magistraet vergezelde, drukte hy zich volgender wyze uit: ‘Onze voorzaten zyn machtig door hunne welvaert, geducht door hun vermogen, en beneden geen volk der aerde door hunne heldhaftigheid geweest. Dit heeft de afgunst hunner naburen en den argwaen des vorstendoms opgewekt; dit heeft ze in oorlogen gewikkeld, door hen op verscheidene tydstippen, en (zoo als 't gaet) met afwisse-
{==171==} {>>pagina-aanduiding<<}
lende fortuin gevoerd. Vele schryvers hebben hunne nachtwaken den uitslage dier oorlogen toegewyd; doch de meesten hebben in 't uiteenzetten van derzelver oorzaken gedwaeld, dewyl zy iedere trotsing tusschen vorst en volk met den naem van oproer bestempelden en hunne legers dus op eenen doolweg brachten. Hun alleen, die meer aen de waerheid dan aen partyzucht gehecht zyn, laet ik ter uitspraek over, wat ik ter wederlegging der vooroordeelen zulker schryveren heb verricht, en wel ten opzichte van Lodewyk Van Maele, Philips den Goede en den aertshertog Maximiliaen.’
Twee en eene halve eeuw zyn sedert dien over ons Vaderland getrokken, en nog zyn die historische vooroordeelen niet uitgeroeid, tegen welke de doorkundige Lindanus te velde trok. Sedert hem hebben verscheidene schryvers de geschiedenis van Nederland, waervan Belgie lang een deel uitmaekte, behandeld; maer de meesten hunner hebben onder den invloed der prinsen geschreven; anderen in tegendeel hebben zich tot loftuiters der party gesteld, waertoe zy behoorden.
Maer, ons roept eene andere reuzenfiguer dan Karel de Stoute, - eene reuzenfiguer, die ons blind schittert, als wy hare schreden tot haer non plus oultre (niet verder) nagaen. Sedert Carlomagnus tot aen de xvide eeuw besteeg in Oost en West geen grooter Keizer den troon dan Karel de Vde. Hy sloot in zyne forsche handen het zwaerd en den staf. Beschouwd uit het oogpunt der eeuwige zedeleer, die te zamen vorst en slaef verplicht, is hy zeker verre van steeds onberispelyk te zyn. De groote staetkundigen, de oppermachtigen der aerde hebben, vroeger vooral, hun geweten wel eens tot zwygen gebracht. Karels macht, hoe geducht ook, was niet toereikend om zonder fyngesponnene kunst de verschillende elementen, die hy te bevechten had, tegen te werken. Onder deze zullen wy er maer

{==172==} {>>pagina-aanduiding<<}
twee noemen. Hy stelde zich voor, ons land onafhanglyk te maken, en de laetste sporen onzes vroegeren vassaelschaps met Frankryk te vernietigen. Hier stemde hy met Arteveldes inzichten overeen, schoon hy elders lynrecht tegen hem overstond; want terwyl die Ruwaert van Vlaenderen den gemeenten kracht en macht wilde byzetten, poogde keizer Karel, in tegendeel, die macht te verkorten. Hy wilde onder zyn scepter geene enkele steden, maer geheele koningryken vereenigen. Hy wilde, dat in den oceaen zyns onbepaelden vermogens alle leenroerige onderscheidingen der oude dagen samenvloeiden. En wat hy wilde, dat voerde hy grootendeels uit (1). Hy had buiten de stoffelyke macht van Frans den Iste eenen zedelyken vyand de bestryden, die met geenen vorst ten grave zou dalen; maer die zich onafgebroken van geslachte tot geslachte kon voortplanten, namelyk het protestantismus. Karel verwon Frans te Pavia. Het protestantismus, te gelyker tyde geestelyke en wereldlyke macht braverende, liet zich door geene dwangmiddels beteugelen. De veldwinnende denkbeelden werden door de drukpers verspreid, en het onderzoek des Bybels voortgezet ten trotse der dreigende Inquisitie.
In Spanje wortelde van ouds dit zoogenoemde geloofsonderzoek. In 1522 zou het alhier te lande ingevoerd, en in 1550 door nieuwe bepalingen bevestigd zyn. Eenige onzer steden, ten minste Antwerpen, voor wiens handel die rechtbank over 't vrye geweten doodelyk geweest ware,

{==173==} {>>pagina-aanduiding<<}
bleven op het dringend verzoek der inwoneren er van verschoond. Overigens was de geest der inquisitie hier veel menschlyker, dan in haer geboorteland Spanje: geen vreemdeling of monnik had er eenigen invloed op (1).
Met dit alles, en wat men hem ook moge te laste leggen wegens politieke dubbelzinnigheid, is keizer Karel de eenige vorst, wiens aendenken in het harte des volks is blyven voortleven: hierin gelykt hy Hendrik den IVde van Frankryk. Hy wist zich populair te maken in den volsten zin des woords. Menige grap wordt hem toegeschreven in het nog dagelyks by de buitenlieden gelezene volksboek: De vrolyke daden van keizer Karel. Het is waer, dat Uilenspiegel en de Pastoor van Lapschuere nagenoeg dezelfde eere genieten; en dat men allen vorsten, hoe stug anders ook, als hunne grootheid maer verblindt, keurige kwinkslagen toeschryft. Wat vertelt men al niet van Napoleon? Het volk schynt zyn eigen beeld in den grooten man te willen hervinden. Het gezicht van Karel den Vde is streng, maer het laet zich niet betwyfelen, of de keizer, die de vrankheid, de eenvoudigheid onzer vaderen beminde, en zich naer de tael en zeden zyner volkeren plooide, moet ten minste eenige der hem toegeschrevene Vrolyke daden verricht hebben. Ook bezat hy ten volle des volks vertrouwen.
In zyn eigen land kwam hy, zoo men weet, in 1540, in onmin met de Gentenaren, die geene hoegenaemde overeenkomst op 't punt hunner rechten en voorrechten verstonden, en hem de hulp, die hy tegen Frankryks inpalming noodig had, stoutweg weigerden. Van beiden kanten kwam

{==174==} {>>pagina-aanduiding<<}
de zaek tot het uiterste. De buitensporigheden eeniger woelmannen bestrafte de opgewondene keizer met eene strengheid, die naer verbitterde wreedheid zweemt. Politiek kwam daerby meer dan rechtvaerdigheid in 't spel: de stad, die men het laetste bolwerk der Nederlandsche vryheid genoemd heeft, bezweek. De man, die zich met zekeren vaderlandschen trots burger van Gent teekende, vergat, dat hy er by algemeene toejuiching geboren was: hy was een ondankbare zoon jegens de moeder, die zyne geboorte zoo blyde had gevierd (1).
Onder 't spaensche bewind had Gent moeten dulden, dat er haren ouden keizer, maer niet haren geliefkoosden held, een standbeeld op de Vrydagmerkt werd opgericht: het eerlooze geslacht der sans-culotten, voor wie keizer Karel een keizer was, wierpen het te gronde.
Boven den vorst, boven den keizer verhief zich Karel als wetgever, en regeerde dus, lang nadat hy van den troon afgetreden was, nog over Belgie. Hadde de fransche omwenteling niet de byl aen den wortel des door hem geplanten booms gelegd, wellicht overlommerden ons thans nog diens takken. Er zyn ten minste vele zyner instellingen, die den toets van byna drie eeuwen hebben doorstaen, een merkwaerdig iets in onzen tyd, waer het fransche volk, dat eens Napoleon tot wetgever had, zyne hoofdinstellingen, zyne wetten en modedrachten even lichtzinnig als een weêrhaen verandert.
Zoo als hy 't zelf by 't neêrleggen des scepters ge-
{==175==} {>>pagina-aanduiding<<}
tuigde, was keizer Karel door vele lastige reizen op zee, door zoo vele langdurige stryden tegen elementen van allerlei aerd, letterlyk gebroken: het is zyner afgestormde ziele toe te wyten, dat hy de Nederlanden aldus aen zynen spaenschen zone overliet. En in der daed, dat was de slechtste gift, die hy den Nederlanden by zyn politiek testament kon overmaken. Ook mocht hy, by zynen troonafstand, geleund op de schouders des prinsen van Oranjen, met rede zuchten, gelyk deze in zynen doodstuip: ‘O God, heb medelyden met my en met dit arme volk!’
Het bestuer zyns zoons Philips des tweeden diende om dat zyns vaders, hoe eigendunkelyk het ook moge geweest zyn, te doen bejammeren. Vreesselyk was de halfgodsdienstige, halfstaetkundige storm, die over het eenzame graf des keizerlyken monniks in het klooster van Sint-Just henenbruischte! Woedend waren de donderslagen, dit uit het Escuriael naer de Nederlanden overvlogen!
Alvorens wy onze droevige blikken van dit monniksgraf aftrekken, willen wy eene karakterschets diens grooten keizers mededeelen.
Een hollandsche geschiedschryver, Simon Styl, wien niemand doorzicht in staetzaken, noch waerheidsliefde betwisten zal, schilderde met eenen krachtigen penceeltoets der volkeren lotgevallen en omwentelingen, en de doorluchtige mannen van onderscheidene natiën, vooral der zyne. Het zy hy love of lake, hy is eenvoudig waer zonder grootspraek. Die geschiedschryver laet ook den Gentenaren, die in 't beloop dezer verhandeling een paer malen onder onze pen gekomen zyn, in staetzaken ten volle recht wedervaren, al getuige hy (bladz. 78), dat zy door zekere woestheid, niet ongelyk aen het gedrag der Engelschen, dikwyls hunne beste daden hebben ontluisterd, ‘zoodat zy wel eens den naem van woeste, eer dan die van woelige Gentenaers zouden verdienen, en men hun dus by uitbrei-
{==176==} {>>pagina-aanduiding<<}
ding de oude rechtspreuke zoude mogen toepassen’: ‘Het uiterste recht is den uitersten onrechte niet geheel en al ongelyk.’
Ziet hier hoe Simon Styl onzen Gentschen inboorling beoordeelt:
‘Karel de Vde was in der daad een groot man: hy zou het ook zonder zyn verhevenen rang geweest zyn, omdat zyne bekwaamheden natuurlyk waren. Zyne staatkunde evenaarde zynen oorlogsmoed, zyne wakkerheid is onbeschryfelyk; en hoe de Fransche schryvers dit ook trachten te bewimpelen, hun koning Frans de Iste was in vorstelyke deugden geenszins met hem te vergelyken. Hy was een Nederlander, en zyn levensloop kan ons overtuigen, dat het nederlandsche karakter door zyne aangeborene bezadigdheid niets behoeft te verliezen van dat vuur, hetwelk tot de uitvoering der gewigtigste zaken vereischt wordt. Het schittert by vlugger geesten bevalliger aan alle zyden uit, maar het blyft ook zwakker, omdat het in geen brandpunt verzameld wordt. Onze keizer, die al zyne bekwaamheden tot een nuttig einde wist te vereenigen, was dus alleen tegen François den Iste, Hendrik den VIIIste, den kardinael Wolsey en den Paus te samen opgewassen. De heerschzucht, die altyd de zwakheid van groote vorsten is, was ook de zyne, en het is zeker, dat de Nederlandsche privilegiën daartegen eene zwakke borstweer verstrekten; maer zyne heerschappy viel, naar het schynt, den onderzaten dragelyker, omdat hy bekwaam was dezelve met wysheid te onderschragen. Hadden zyne wyduitgestrekte oogmerken hem niet in zoo vele oorlogen gewikkeld, nu tegen Frankryk en Engeland, dan tegen den kerkelyken Staat in Italie, ja dikwyls tegen de Turken, mogelyk zouden de Nederlanders, die hy als zyne landslieden beminde, onder zyn bestier gelukkiger geweest zyn. Vele zyner instellingen bewyzen, dat hy de deugden en gebreken van onzen land-
{==177==} {>>pagina-aanduiding<<}
aard grondig kende, en er gepaste maatregelen ten algemeenen nutte naar wist te nemen. Maar hy werd te veel afgetrokken, om op alles behoorlyk acht te geven, en niet tegenstaande zyne onmetelyke rykdommen, was het steeds uit gebrek aan geld, dat hy zich genoodzaakt vond de 
Hollandsche en Brabandsche (Belgische) steden door zware beden uit te putten; ja, hetgene nog erger was, den koophandel aldaar door schadelyke belastingen te stremmen. Men leest met verontwaardiging, dat de Staten om dat juk eenigszins verligt te zien, tot zyne ambtenaars door vleieryen en geschenken hunne toevlugt moesten nemen. Had hy nog, toen hem de wisselvalligheid van het oorlogslot begon te vervelen, zich kunnen vergenoegen met het gerust bestier van zyne eigendommen, had hy moed genoeg gehad, om zyn verkregen geluk te genieten; zyne natuurlyke bezadigdheid, zyne wysheid, zyn geslepen oordeel zouden hem te stade gekomen zyn, om zich by de late nakomelingschap zoowel onder de beste vorsten, als onder de roemruchtigste overwinnaars, den eersten rang waardig te maken.
De vryheidlievende Nederlanders, hem boven anderen aangenaam, zouden hem overtuigd hebben, dat de belangen van zulk een vorst, als hy wenschte te zyn, nooit kunnen onderscheiden zyn van de belangen des volks, dewyl zy van beide zyden op de algemeene welvaart uitloopen.’
Tot dus verre de hollandsche geschiedschryver, die op het einde der vorige eeuw bloeide.
De Engelsche predikant Robertson heeft Karel den Vde een onsterflyk gedenkteeken opgericht in de uitgebreide levensbeschryving, die hy er van opgehangen heeft, en die om zoo te zeggen het prachtige voorportael uitmaekt van Schillers werk over de onlusten der Nederlanden, onder Karels zoon uitgebroken.

{==178==} {>>pagina-aanduiding<<}

De groote keizer moge in Belgie overal elders, dan in zyne geboortestad een standbeeld bekomen: wie zou den doorslepenen staetsmanne, den wakkeren krygsmanne die eere durven betwisten?
Toen in 1810, onder de fransche overheersching, een rhetoryk van Aelst den belgischen dichteren het bezingen der Belgen moedig ten pryskamp aenbood, nam een zoon van Gent, door eene zuivere vaderlandsliefde tot het verheffen onzer oude, dan verdwenene onafhanglykheid aengespoord, de lier des franschen dichters De Lille in de hand. Die Gentenaer hiet Ph. Lesbroussart: hy vergat den keizer niet, dien Gent niet bemint, maer wel bewondert.
De volgende plaets naer dien laureat overgebracht, moge de ingespannene aendacht des lezers een oogenblik verpoozen.

In 't eind ziet Gent den held, den grooten man zich heffen, 
Die Romen ondersteunde en kon met siddring treffen, 
Bekamper van François en schrik van d'Adelaer; 
De rechter en het beeld der bange vorstenschaer. 
Zyn staetkunde, overwolkt en eindloos uitgespannen, 
Deed Belgie dienen tot gelukkige oorlogsplannen. 
Hy kromde, in Malborgsveld, der Saksen fieren telg 
Den stouten nek voor 't heir van dappren Wael en Belg; 
Het roemryk Vlaenderen gehoorzaemde aen de wetten 
Des helds, dien Pavia de lelie zag verpletten; 
Als hy, tot eigen leed en tot des menschdoms straf, 
Den teugel van 't bewind in vloekbre handen gaf. 









{==179==} {>>pagina-aanduiding<<}

XVII


Jacob de Meyer.


Blinke uit de fakkel trouw ontstoken 
Door onzer vaedren nyvre hand: 
Te lang reeds treurde zy verdoken; 
Zy overglanze 't vaderland! 
Zy plaetst, wat eeuw by eeuw vervlogen, 
Die weder glansryk voor onze oogen, 
By 't deinzen van der tyden nacht. 
Zy blyven kindren, die door pennen 
Der wyzen, de eer niet leeren kennen, 
De daden van het voorgeslacht. 
 
(Van Duyse.) 


De wieg aller volken verschuilt in het duister: dit plechtig geheimzinnige is den vindingen des volks dienstig. Van daer de dichterlyke verhalen, die men al dadelyk ook in onze geschiedenis ontmoet, wanneer het halfhistorische tydvak niet alleen reuzen ziet optreden, maer zelfs reuzenachtige peerden, die aen 't buitegenwone beeld hunner ridderen beantwoorden.
Zoo vertoont zich voor onze oogen, in een dichterlyk kleed, de beroemde roman der onvergetene vier Aymons-of Heemskinderen, die ongetwyfeld zyn bestaen aen echte ge-
{==180==} {>>pagina-aanduiding<<}
beurtenissen te danken heeft, maer die, door de verhitte verbeelding opgeluisterd, tot verbazende evenredigheid is uitgezet.
Zoo ziet men vlaemsche trouw, standvastigheid en heldenmoed reeds in de fabelachtige gevallen van Lyderik de Buck, als deugden van ouds der natie eigen, verpersoonlykt.
Maer de Sage of wonderdadige volksvertelling, uit een dichterlyk gevoel geboren, hoe aengrypend zy ook moge wezen, voldoet weldra by doorgezette ontwikkeling des volks, den strengeren geesten niet, die voor alles de naekte waerheid willen kennen, en de geschiedenis, aenvanglyk de vertellende grootmoeder voor het latere geslacht, tot eene stellige, beredeneerde wetenschap willen brengen.
Al vroeg, toen nog het heilige wonder der drukkunst niet bestond, toen er nog weinigen, vooral onder de wereldlingen of leeken, met de niet min wondere schryfkunst bekend waren, had men zich in onzen lande op het aenteekenen en byeenverzamelen der gebeurtenissen toegelegd. De Chronyk werd in de kloosters geboren - de Chronyk, die dag voor dag het voorgevallene verhaelt, gelyk men ze nog in onze almanakken, by uittreksel uit de dagbladen, ontmoet. Zy werd gelyktydig en onder een dak met de legende afgeschreven, en even als deze, volgens den geest der eeuw, met verdichtingen doormengeld.
Reeds had Costers kunst byna eene halve eeuw de fakkel des onderzoeks ontstoken: maer nog niemand was er door de Voorzienigheid in onzen lande geroepen om de echtheid onzer chronyken op den toets te stellen.
Jacob de Meyere (bekend onder den latynschen naem van Meyerus) was de man tot die schoone taek bestemd. Te Vleteren (een paer uren van Belle, thans in Fransch-Vlaenderen gelegen) werd hy in 1491 geboren. Vleteren is een arm dorpjen, en zyne ouders zullen er niet ryk geweest

{==181==} {>>pagina-aanduiding<<}
zyn. Een welgegoede geestelyke raedde des jongelings vernuft. Jacob, in kloosterscholen ter latynsche tael-en letterkunde opgeleid, werd door dezen geestelyke, die hem beschermde, naer Parys gezonden om er de scholen van wysbegeerte en godgeleerdheid te bezoeken. De Meyere wist zich, te midden eener te dikwyls woelige jeugd, als een echte Vlaming te gedragen: want hy stelde zyne zelfswaerde hooger dan allerlei uitspattingen, ten minste boven alle tydverspilling.
Wie weet, wat aldaer zyn zucht naer een vaderlansch offer deed ontwaken? Wellicht was 't in 't aenschyn van dien Louvre, waer Philippe-le-Bel de dochter van onzen grave Guido, de ongelukkige Philippine, verraderlyk deed opsluiten, dat de Meyere de grootheid des vlaemschen volks, ter vaderlandsche wrake opgestaen, hoorde miskennen? Wellicht hoorde hy er Artevelde, als een lagen weêrspannigen bierbrouwer verguizen, en besloot hy, de arme scholier, eenmael hunne nagedachtenis te wreken.
Na loffelyk volbrachte stúdiën stelde zyn beschermer hem voor, Italië te bezoeken. Met eenen schat van kennissen verrykt, der latynsche tael-en letterkunde volmachtig, wachtte hem te Rome kunstvermaek en eer. Maer reeds dan schynt zyn kiemend ontwerp bestaen te hebben: de vaderlandsche chronyken op den toets te stellen; het kleine dorpjen, waer hem zyne ouders afwachtten, gold hem meer dan de eeuwige stad met al hare pracht, met al hare wonderen. De kennissen die hy te Parys had ingezameld, wilde hy voor 't vaderland benuttigen.
Even als zyn beschermer, behoorde zyn peter tot den geestelyken stand, dien de Meyere ook verkoos. In afwachting, dat hy de noodige bouwstoffen tot eene geschiedenis van Vlaenderen wyd en zyd mocht verzameld hebben, ontsloot de kundige latynist eene studieschool binnen Ypere,

{==182==} {>>pagina-aanduiding<<}
waer hy buitengewoonen byval ontmoette. In St.-Donaeskerk te Brugge tot kapellaen benoemd, richtte hy aldaer eene dergelyke school in, en werd zelfs de lettervriend van den doorluchtigen Rotterdammer, Erasmus. Nu ontwaekte zyne letterzucht te zamen met zyne vaderlandsliefde levendiger dan ooit in de stad, waer de namen van Breydel en Pieter de Coninck nog op de lippen der chronyklezeren niet gestorven waren. Vreemd aen de godsdiensttwisten, die eerlang ons ongelukkig land zouden beroeren, was de liefde voor de vaderlandsche geschiedenis hem de godsdienst, dien hy beöefenen en van zyne smetten zuiveren wilde. Hy besloot zyne lessen voortaen niet meer alleen tot zyne schoolleerlingen te bepalen, maer die tot alle zyne lezers uit te strekken. Hy zou de talryke oirkonden door steden, kasteelen en kloosters bezeten, waer die perkamentschatten niet gewaerdeerd wierden, opsporen, nagaen en tot zyn werk benuttigen, al moest er ook zyn gansch leven aen besteed worden.
Wie zal ons verklaren met hoevele moeilykheden en tegenkantingen de yverige reiziger te worstelen had? Men begrypt gereedelyk, dat de kloosters zyn habyt gemakkelyker welkom groetteden, dan de kasteelen en de steden. Zyne godvrucht, die zich dikwyls in latynsche hymnen lucht gaf, was bekend; maer de vaderlandsche pelgrim, die den reisstok in de hand had genomen om de waarheid uit den put des tyds te doen verryzen, heeft zich ongetwyfeld niet zelden de mededeeling van charters zien weigeren, die over sommige zaken van steden of groote huizen een gevreesd licht konden werpen.
Tot dus verre was de geschiedenis schier uitsluitend door de belanghebbenden in dorren chronykstyl opgesteld: thans zoude een onpartydige rechter optreden, en eeniger wyze tusschen het verledene en de toekomst zetelen. Het verledene zou hy beoordeelen - ten minste naer waerheid

{==183==} {>>pagina-aanduiding<<}
vermelden, en hierdoor lessen voor de toekomst bereiden. Waerlyk eene schoone taek!
Hy liep drie eeuwen de denkbeelden eener gezonde critiek vooruit: hy bezat den moed om de echtheid der gebeurtenissen uit loutere bescheeden op te sporen. De archieven waren voor hem de hoofdbron dier wetenschap, die den mensch tydgenoot maekt der verledene eeuwen.
Ondertusschen bereidden zich ook voor Belgie langzamerhand de gewichtigste gebeurtenissen. De zaem staetkundige en godsdienstige vuerberg Duitschlands begon in de ingewanden der aerde te ontwaken: de hervorming had heuren eersten kreet aengeheven, die eerlang van de oevers des Rhyns tot die der Schelde wêergalmen moest. Meyere beval de kerk aen God, en wydde zich by voortduer aen zyne taek.
De perkamenten, die in 't stof gezonken lagen, zocht hy rusteloos op, de langvergetene schriften doorlas hy; en telkens als de hemel hem de verrassing eeniger ontdekkingen had vergund, keerde hy naer zyne haerdstede terug, om, als 't ware, op zynen schat te broeien, alles nauwkeurig te wikken en te wegen, het echte van het valsche te scheiden, en de lyn uit te slaen, die voortaen het ryk der waerheid van 't ryk der middeleeuwsche fabelen af zou perken.
Wat ontbrak er nog zynen wenschen? Die ruste vol waerdigheid, die den zelfdenker, verre van de wereld, te inniger met de waerheid, die dochter Godes, vertrouwd maekt, en hem toelaet het tooneel des verledens weder voor onze oogen op te trekken. De kapellaen van Sinte-Donaes werd tot pastoor van Blankenberge, een dorpjen even nederig als zyne geboorteplaets, benoemd. Schoon hy zich meest te Brugge schynt opgehouden te hebben, om er, te midden der letterschatten in die oude stad aenwezig, zyn groot werk voorttezetten, zal hy zeker menigmael, aen

{==184==} {>>pagina-aanduiding<<}
't strand des Oceaens te Blankenberge eenzaem, met God en zyne godsdienstige ziele gezeten en er zich in vaderlandsche bespiegelingen verdiept hebben. Daer heeft hy vast menigmalen voor zyn dierbaer land tot hem gebeden, die het lot der volkeren in zyne hand houdt. De zestigjarige gryzaerd, gebroken door den arbeid, nog meer dan door de jaren, stierf zachtekens in 1552.
Het was hem niet vergund zyn werk te voltrekken: het loopt van den jare 446 tot het einde der regering van Karel den Stoute (1476); en verscheen later (1661), dank zynes neefs zorgen, doch door de spaensche censuer verminkt! Zy dorst de klauwen slaen aen den arbeid des mans, die even standvastig als belangloos, der waerheid alleen offerde, en zich zelfs afkeerig van elker opdracht toonde, uit vreeze, dat zulks zyns geestes onafhanglykheid wellicht had kunnen verdacht maken. Hy verklaerde immers, dat hy alle fabelen als zoo vele klippen schuwen wilde, en dat hy de pen niet uit prael- maer uit waerheidzucht had opgevat.
Het eerbiedwaerde gebeente des latynschen letteroefenaers, des doorgeleerden studiemeesters, des godvruchtigen priesters, des ridderlyken historiekundigen werd te Sint-Donaes met een grafschrift vereerd, dat men thans vruchteloos zou zoeken.
Den vader der vlaemsche geschiedenis ryst geen enkel eeresteentjen; maer een der afstammelingen der geleerde Godefroys (vroeger wetenschapswege erfelyke archivisten van Ryssel), de heer Ch. Godefroy te Parys, houdt zich sedert verscheidene jaren bezig met eene vertaling van Meyerus' latynsche jaerboeken van Vlaenderen, die hy met aenteekeningen verryken zal.
Hierdoor zullen ook de Franschen algemeener met Meyerus bekend worden, en, bezitten ze zyne onpartydigheid, hem meer dan eens recht laten wedervaren, wanneer hy by 't nagaen der staetkundige oneenigheden tusschen Vrank-
{==185==} {>>pagina-aanduiding<<}
ryk en Vlaenderen ontstaen, den afkeer niet vermaskert, dien hy voor vreemde vorsten gevoelde, telkens dat zy ons door de tusschenkomst der van hun afhangende graven, wilden overmeesteren. Zwaer weegt in de weegschael der geschiedenis het oordeel des eerwaerden mans, die een priester der geschiedenis was. Hy aenzag haer als de zuster der poëzy, welke de namen der helden voor den ondergang bewaert, de voetstappen des menschdoms nagaet, en van welke Helmers getuigt:

Hij kent haar Godheid niet, die 't juk haar wil doen dragen. 
Neen, onweêrstaanbaar sterk als Niagara's val... 
Blyft zy, steeds ongeschokt, des aardrijks leermeestres, 
Uw regtster, volken, en, monarchen, uw godes! 





{==186==} {>>pagina-aanduiding<<}

XVIII


De Staet en de Burger.


Wat kan des vaders arbeid gelden, 
Als 't kind de vruchten niet bewaekt? 
 
Van Ryswyck, de generael Van Meerlen. 


Een volk moet zyn geluk weten te zoeken in het genot, dat op den duer den mensch gelukkig maekt. Een welingericht huisgezin zal elken volke hierin ten richtsnoer verstrekken. De welverstane vryheid ligt er niet aen banden, maer regel en wet handhaven de onderhoorigheid by allen, die onder 't hoofd des huisgezins staen. Alle leden dezes huisgezins moeten zich bevlytigen tot zyn instandhouden, tot zyn vooruitgaen. Orde, werkzaemheid en iever zyn de zuilen, waerop het burgerhuis rust, even als landbouw, handel, nyverheid de zuilen zyn van het staetsgebouw.
Vergeten wy echter niet wat het Evangelie zegt (het Evangelie, die goddelyke bron van reine zedeleer, en dus van waerachtig geluk): ‘Niet van den broode alleen leeft de mensch (Matth., iv, 4).’
Zoo ook een huisgezin, zoo ook een volk.

{==187==} {>>pagina-aanduiding<<}

Voor alles moet er de kunstzin en door dezen de zedelyke zin aengekweekt worden. Voortreffelyk heeft, onzes inziens, de keulsche Zangmaetschappy (Mânner-Gesang-Verein) dit in hare zinspreuk uitgedrukt:
Durch das Schöne stets das Gute.


(Door het schoone steeds het goede.)
In der daed, het schoone geleidt tot het goede, en het goede geleidt tot God, tot de bronne van alles wat den mensch in 't genot der deugd reeds op aerde kan gelukkig maken en verzaligen.
Het is de plicht des Staetsbestuers, even als die des hoofds van een huisgezin, niet alleen alles wat tot stoffelyke welvaert, tot roem eener natie kan strekken, te bevorderen, maer ook om alles, wat tot wetenschappelyke aenwinst, tot kunstverhooging, tot geestverheldering, tot veredeling des gemoeds, tot zedelykheid, tot christelyke wysbegeerte, met éen woord tot ware verlichting kan strekken, altyd en alom waer het zyn kan, te verspreiden, en dus aen de poogingen van weldenkenden de hand te leenen, en door 't bevorderen van wettelyke inrichtingen vooruittestreven.
Elk weldenkende vader des huisgezins herinnert gaerne zyne kinders aen zyne voorouders. Met zichtbaren dank spreekt hy van de vlyt zyner ouderen, niet alleen om, zoo men zegt, zyne kinders optevoeden of groot te kweeken, maer ook om hun alles te doen behartigen, wat tot de ontwikkeling hunner lyfs- of zielvermogens kan dienen. En heeft die vlyt zyner vaderen zich, door een genadig voorrecht des hemels, tot het beoefenen van kunsten en wetenschappen uitgestrekt; hebben zy min of meer roem by die beoefening ingeöogst, of hebben zy door wysheid of bezondere deugden uitgeblonken, met hoe veel fierheid toont dan de vader hunne portretten aen 't jeugdige kroost: want

{==188==} {>>pagina-aanduiding<<}
hy is bewust, dat de vereering van brave, van verdienstelyke mannen tot het goede en edele opwekt. Indien nu een zyner voorzaten den roem, de welvaert of de vryheid des lands met de pen of den degen in der hand verweerd heeft, o, dan is den huisgezinne zyne nagedachtenis heilig; dan gaet zyn naem als een adelsbrief, als eene vrome overlevering, van kinde tot kinde over. Een weldenkende vader weet, dat een ledige zak, gelyk Franklin zegt, moeielyk recht kan staen. Hy zet de leden des huisgezins aen, om door eigene geestinspanning, zich eens eenen stand in de maetschappy te bezorgen, en de spaerzaemheid als eene vaste inkomst te beschouwen.
Ook op den Staet drukt de plicht van de geschiedenis te verspreiden: het zy door het bewaren der voorvaderlyke gedenkteekenen, het zy door het oprichten van sprekende geschiedenissteenen ter eere van groote mannen en vrouwen, waerop reeds het kind dierbare namen leert lezen; het zy door het aenwakkeren van schryvers, die de geschiedenis tot eene leerschool van vaderlandsche gevoelens trachten te verheffen. Op deze schryvers drukt de plicht, ter hoogte hunner zending te ryzen, en den volke het diepe gevoel zyner onafhanglyke zelfwaerde in te prenten.
De Staet aenziet het nog als eenen plicht voor de stoffelyke welvaert des lands te zorgen, en beurtelings zoowel in de behoeften van 't algemeen, als in die der lagere klassen te voorzien. Yzeren wegen, algemeene spaerkassen en pensioenkassen voor werklieden zyn middels ter verwezenlyking van dat doel.
Wy spraken van de geschiedenis als van eene leerschool vaderlandscher gevoelens: trouwens de geschiedenis is geene lofrede: onze vorsten hebben niet altyd den scepter gansch vry van den vreemde in der hand gehouden, niet altyd wys en voorzichtig gehandeld; zy zyn niet altyd vaderen des volks geweest. Zy hebben fel te worstelen gehad

{==189==} {>>pagina-aanduiding<<}
met de aenmatigingen van vreemden, of zyn dikwerf door hunne inblazingen van 't pad der gerechtigheid geraekt. Onze voorvaders hebben niet altyd in alles klaer gezien, niet altyd den inblazingen van woelgeesten wederstaen. Van eenen anderen kant, hebben de donkere tyden, die zy beleefden, en de invloed van denkbeelden uit den vreemde, waeronder zy stonden, dikwyls hunnen vooruitgang belet.
Hunne mistastingen, hunne verkeerde stappen kunnen en moeten ons tot lesse verstrekken; vorsten en volken kunnen er by leeren: want de tyd is over, waerop de geschiedenis alleen uit vleizucht voor vorsten en grooten scheen geschreven te worden. Het volk kan nu ook groot zyn.
Dan, zetten wy onze gelykenis van den vader des huisgezins en des States voort. Beide moeten zich der gezegde Evangeliespreuke herinneren, dat de mensch niet alleen van den broode leeft: de opvoeding en het onderwys, dat de opvoeding voltrekt, zyn beide plichten voor den huisvader jegens zyne afstammelingen. Het onderwys moge, krachtens de wetten, vry of onvry zyn, het is en blyft de plicht des Staets om daer, waer de ouders den State hun vertrouwen willen schenken, het onderwys te regelen en te steunen (daer, waer er wellicht zonder dien onderstand geen onderwys zoude bestaen). Het bestuer moet dus niet alleen in de dorpen voor het onderwys zorgen, het moet de geleerdheid zoowel in de middenscholen (Athenaea) als in de hoogescholen (Universiteiten) begunstigen. Eene zaek van zulk een levendig belang verdient alom, waer het onderwerp den State tot plicht wordt gemaekt, door goede wetten geregeld te worden.
Het behoort niet tot ons bestek, de onderwysgestichten, door den Staet beschermd, ingericht of bestuerd, na te gaen, en nog minder ze op den toets te stellen: wy zullen ons

{==190==} {>>pagina-aanduiding<<}
liever een oogenblik met eene staetsinrichting bezig houden, die zeker de goedkeuring van allen zal wegdragen, in wier boezem een menschenharte klopt. Wy bedoelen de Verbeteringschool voor arme kinderen te Ruysselede in Westvlaenderen tot stand gebracht.
Men heeft er te rechte van gezeid: de medelydende mensch biedt er den armen hulp; het medelydende bestuer biedt hun den middel aen om die te kunnen missen: het geeft hun onderwys, nyverheid en werk.
Van de statie van Bloemendael af, tot op een klein kwartier uers van der school, volgt men den nieuwen en gemakkelyken steenweg van Thielt, aen de boorden beplant met berken-, dennen en wilde kriekelaersboomen. In den beginne der baen biedt het oord het onvruchtbare en arme uitzicht der heiden van dit district. Naer mate men de colonie naderkomt, verandert het tooneel. Uitgestrekte rogge- en garstevelden, overheerlyke klaverbeemden doen u wanen, dat gy hier op eenen gansch verscheidenen bodem wandelt: zoodanig werd er na twee jaren arbeids de zandige, dorre grond door de colonie omgeschapen. Sedert 1850 is de inkomst des eigendoms er viermael aengegroeid, en in de laetste landbouwkundige tentoonstelling te Brugge, heeft de Verbeteringschool met haer schoon vlas zeven medaliën bekomen, en de landbouwkundige decoratie voor den overste des bouws behaeld. Ryke eigenaers van de omstreken hebben ook de hand aen 't werk geslagen: die vereenigde werkzaemheid zal die streek spoedig waerdig maken nevens Vlaenderens vruchtbare velden te liggen, waer zy zoo erbarmelyk by afstak. Wie die streek ziet, zegt onvrywillig tot zich zelven, dat men denzelfden uitslag zou verwerven, indien men dergelyke inrichtingen in de Kempen en in 't Luxemburgsche kon aenwinnen. Welk een uitslag, ten heile zoo veler bedrukten en noodlydenden!
Het gebouw en de hof der school zyn eenvoudig, maer

{==191==} {>>pagina-aanduiding<<}
doelmatig: de eetzael der colonisten is van eiken tafelen met yzeren pooten voorzien, waer vyfhonderd kinders kunnen aenzitten. Wy stappen over de beschryving van keuken en bakkery, om te zeggen, dat de oefeningscour der colonisten van alle kanten door een gebouw zonder eerste verdiep omgeven is. In dit gebouw staen de vaste werkhuizen, de smidse, de timmermanswinkel, de wevery, de plaetsen voor snyders, stroovlechters, schoenmakers, enz., alsmede een voorbatig waschhuis, in afwachting, dat de school voor meisjens tot stand kome.
Op eenen der hoeken van dit gebouw verheft zich de kapelle, met haer fraei gebeeldhouwd outer van eikenhout, met hare schilderyen door den minister van 't Inwendige geschonken. Hoe eenvoudig ook die bidplaets zy, spreekt zy overtuigend en troostend tot het christenhart. Zoo weldadig was eens de invloed van den christelyken godsdienst op onze heidensche vaders, als hy hun het licht en het zieleleven bracht.
Ook de gebouwen der pachthoeve, een langwerpig vierkant van 135 meters breedte op 200 meters lengte, verdienen de aendacht van elken menschenvriend.
Daer is niets vergeten om weeskinders en landlooperkens door werkzaamheid en godvrucht gelukkig te maken, om hun de weldaden der zedelyke beschaving, doelwit aller maetschappy, te doen genieten. De spelen en vermaken zyn geenszins uit dien gestichte gesloten. De lichaemsoefeningen worden er niet verzuimd, en de muziek verlevendigt elke plechtigheid by de colonisten. Men leest er op het aengezicht van groot en klein, dat er algemeene tevredenheid en geluk heerscht. Wie verdere inlichtingen nopens zulk een allernuttigst gesticht wenscht te ontfangen, dien verzenden wy naer den Moniteur Belge van den 3den july 1851, waer breedvoerig over de Verbeteringschool van Ruysselede gesproken wordt.

{==192==} {>>pagina-aanduiding<<}

Hoe diep moet de christen, de burger niet ontroerd zyn, als hy in de byzonderheden zulker school treedt! Het moge schoon zyn voor een Staetsbestuer uit dorre heiden lachende velden te scheppen, maer het nog braekliggende vernuft van verlatene of reeds half verlorene kinders te bebouwen en ten goeden oogste vruchtbaer te maken, dat toch is ongelyk schooner. Zulke scholen aen te leggen dunkt ons oneindig verdienstelyker, dan volkplantingen op eenen onvruchtbaren bodem over te brengen; en wel in der mate schooner en verdienstelyker, als de behoeften der ziele boven de behoeften des lichaems staen.
Te Ruysselede worden ook de kinders, die eene veroordeeling ondergingen, tot verbetering ingebracht. Waerlyk, het is beter de misdaed te voorkomen, dan ze te straffen. Ook schynt voor de oogen der regering de regel tegenwoordig te zyn geweest:
Qui prévient le besoin, prévient souvent le crime.
Wie den nood voorkomt, voorkomt vaek het misdryf (1).
Tot dus verre zagen wy, welke plichten den huisvaderen opgelegd zyn. Beseft men hieruit niet gemakkelyk, dat des huizes kinderen, geene mindere plichten jegens hunnen natuerlyken voogd zyn opgeleid? Hebben de onderdanen minder heilige plichten te vervullen jegens hunnen vorst en jegens hen, die met zyn gezach bekleed zyn?
Hoe vele rampen, uit wreede vooroordeelen tegen de toovery ontstaen, heeft onze natie niet onder het bestuer van Albert en Isabella doorgestaen! En toch herinnert zich het volk die namen met eenige liefde, omdat die vorsten er zich bezonder op toegelegd hebben den vrede te herstellen en te handhaven in eenen lande, dat voor en onder de regering van Keizer Karel veel had geleden, maer dat ongehoorde rampen onder Philips den IIen had doorworsteld.

{==193==} {>>pagina-aanduiding<<}

Tot wat gloeiende erkentenis zyn wy dan heden niet verplicht jegens een Staetsbestuer, dat, even als het belgische volk vryheid-en vredelievend, allerlei welvaert verbreidt, dat de trapsgewyze ontwikkeling der vryzinnigste grondwet bevordert en onze nationaliteit tegen alle schokken uit den vreemde verdedigt; zoo dat ieder Belg ongestoord aen de algemeene vreugd en in de algemeene smart des lands deel neemt en den onderlingen broederband vastsnoert onder het leeuwenblazoen des ryks, vercierd met de schoone zinspreuk: Eendracht maekt macht (1)!
Ja, wy beleven gelukkige dagen, waerin ieder burger, als vaderlander, als Belg, eenige zelfverlusting mag gevoelen. Maer indien wy, onder zekere opzichten onzen vaderen vooruit zyn, welke zelven reeds hunnen voorzaten vooruitgestreefd waren, wy moeten er ons op toeleggen, om ten opzichte van goede trouw, reine eenvoudigheid, verhevenen godsdienstzin en heldhaftige vaderlandsliefde dier Belgen waerdig te zyn, die kloek van gestalte, even kloek van geeste waren, die onbedorven van harte de zelfwaerde der natie schatteden, en niet gedoogden, dat men hunner tael of hunnen zeden afbreuk deed; mannen, van welken de engelsche dichter Goldsmith te rechte gezongen heeft:

- Their Belgic Sires of old, 
Rough, poor, content, ungovernably bold, 
War in each breast, and freedom on each brow. 


dat is: ‘Hunne belgische heeren (waren) van ouds ruw, arm, weltevreden, onoverheerschbaer stout, met heldenmoed in elke borst en vryheidgeest in elken blikke.’



{==194==} {>>pagina-aanduiding<<}

XIX


De Boekdrukkunst.


'T was geen vond van lager geest, 
Tot hoe hoog de geest moog' zweven; 
'T is een adem Gods geweest, 
Dat alom bezielend leven! 
Menschlyk wat van menschen koomt; 
't Godlyke is uit God gestroomd. 
 
Tollens. 


Het merkwaerdigste pleit, welk ooit in de gansche wereld over eenige ontdekking heeft plaets gegrepen, is ongetwyfeld dat over de Drukkunst.
Lang heeft men getwist of de eer daervan aen Coster al of niet toe te schryven ware.
Omtrent het midden der xviie eeuw, scheen het recht, dat Haarlem op die uitvinding wilde doen gelden, in der daed zeer wankelend.
Men beweert, dat de eerste gedachte der drukkunst met het prenten der speelkaerten geboren zy, die reeds ééne eeuw voor de Drukkunst in zwang waren. Rondom 1440 zoude Coster van daer uitgegaen zyn, om afbeeldingen van heiligen, met den er toe behoorenden text, in hout te snyden; in der voege, dat zyn werk somwylen tot eene gansche

{==195==} {>>pagina-aanduiding<<}
bladzyde beliep; verder nogtans had hy 't niet weten te brengen; doch omtrent dien zelfden tyde zouden in Duitschland Faust en Schoeffer mede dergelyke proeven aengevangen en eindelyk, in 1473, zich met Guttenberg van Mentz vereenigd hebben, om houten door looden boekstaven te vervangen. Guttenberg zoude dus de ware uitvinder der groote kunst zyn.
Dit stelsel, hoe vurig eens met hand en tand verdedigd, is nu algemeen verlaten: de Duitschers, schoon men niet zoo lange geleden Guttenberge in gemelde hoedanigheid een standbeeld hebbe opgericht, verdedigen den kunsteisch hunner voorgangeren niet langer: ja, zy zelven die hardnekkigst den rechte van Haarlem hebben tegengestreefd (zoo als by ons de geleerde baron de Reiffenberg, bibliothecaris der bourgondische boekzael), hebben hun gevoelen moeten opgeven.
Twee punten brachten zulks te wege; eerst het oordeelkundig onderzoek der historische getuigenissen dier uitvinding en vervolgens het nagaen der eerste drukvoortbrengsels zelven.
Onder deze laetste behoort het afdruksel van den ‘Spieghel onser behoudenissen’ door Haarlem als een onwaerdeerbaer erfjuweel der natie bewaerd.
Eene nauwgezette studie dezes werks en der oudste oirkonden der drukperse, voortgezet door de ervarenste mannen in dit vak zoo als een Schinckel, en waeronder talryke buitenlanders, heeft doen vaststellen, dat Coster de ware uitvinder der Drukkunst met beweegbare letteren van hout is. Men aenschouwt dit punt thans als beslist.
De twist gold, zoo men ziet, het vraegpunt: Heeft een Nederduitscher of een Hoogduitscher die eerekroon verdiend? Altyd moest deze eenen onzer stamgenooten uit den Germaenschen geslachte toegewezen worden. Thans is zy toegewyd aen eenen kunstschepper, die tot eene der voor-
{==196==} {>>pagina-aanduiding<<}
malige zeventien provinciën onzes ryks behoorde. Ook wy Belgen mogen dus fier op dien lauwer zyn.

Door wien is 't dat de nacht der middeleeuw verdween? 
Wie schoot het eerste licht door dezen chaos heen? 
Het is de Drukkunst, ja! Op onzen grond geboren, 
Deed zy van hier haer stem het stervend menschdom hooren. 
'T is Coster, Neêrland is 't, die uit den duistren nacht 
Der eeuwen, weêr het licht te voorschyn heeft gebracht. 
Al wat gy waert, en zyt, al wat gy eens zult worden, 
O volkeren, uw stand, beschaving, wet en orden, 
Dit alles zyt ge alleen aen Nederland verplicht! 
't Was nacht: de Drukkunst kwam: zy sprak, en de aerd' was licht. 


Hoe fraei ondertusschen dit laetste dichterlyke beeld zy, gevoelt men toch, dat die hemelsche vonk der Drukkunst niet eensklaps tot eenen oceaen van licht, tot eene beschavingszon is geworden; zoodat dit eerste flauwe licht, zelfs in Nederland, op verschillende punten daervan, slechts opvolgenlyk met der tyd zyne schemering heeft beginnen te verspreiden.
De eerste weldaed, die Costers uitvinding aen kennis en kunst bewees, bestond daerin, dat zy de handschriften, die vroeger enkel in de handen van weinigen konden komen, al spoedig vermenigvuldigde. De geleerdheid, die uit dien hoofde het monopool van eenigen was geweest, moest zich met den boekdruk uitbreiden. De schriften der ouden werden gekend, en de goede smaek herleefde met de studie van grieksche en latynsche meesterstukken. Eene beschaefdere letterkunde ontstond. De schoolsche smaek van hairklieveryen en spitsvondigheden hield op, en week voor 't gevoel van het schoone en ware. De theologische twisten verdwenen langzaem voor 't verhevene licht van 't Evangelie, dat, algemeener gekend, alle standen met zyne koesterende warmte doordrong.
Eens menschen gedachte, door den prenter of drukker verduizendvoudigd, behoorde thans niet meer aen sommige

{==197==} {>>pagina-aanduiding<<}
bevoorrechten, maer aen alle tydgenooten, en niet alleen aen dezen, maer ook aen de nakomelingen. De gedachte was nu onverdelgbaer als de menschenrede, en als deze, in hare zuivere uitvloeisels van eeuwe tot eeuwe voortgeplant. De ondervinding van 't eene geslacht was dus voor 't andere niet meer verloren; de bezielde geschiedenis verdrong de doode chronyk, en werd de eerste wetenschap eens verlichten volks, daer men in haer niet alleen den polsslag eener afzonderlyke natie, maer den geest en gang des geheelen menschdoms kan nagaen. Het geloof aen 's menschdoms vooruitgang verbond zich innig met het geloof aen God zelven, den eeuwigen meester der tyden: want even als in de geheele natuer wyst die wetenschap in den schakel der gebeurtenissen den vinger des Heeren aen.
De gemeene man en burger herkenden hunne eigene waerde en begrepen, dat de adel niet meer bestaen kon by hen, die verklaerden niet te kunnen schryven, omdat zy edellieden hieten.
De Drukkunst stond dus te rechte van ouds aen 't hoofd der liberale kunsten: ook waren de mannen, die 't eerst by verschillende natiën als prenters optraden, uitstekende geleerden en deden zich door zoodanigen helpen, om zoo veel mogelyk hoogst keurige uitgaven op te leveren.
Zulk een uitstekende geleerde was Diederik Mertens, in Aelst omtrent het midden der xve eeuw geboren. Hem komt de roem toe, de Typographia of den letterdruk in Belgie ingevoerd te hebben. Nadat hy die kunst binnen Venetie aengeleerd had, keerde hy blyde naer zyne vaderstad terug: trouwens hy gevoelde, dat hy niet alleen zyne fortuin, maer ook de toekomst der belgische beschaving met zich medebracht. Zyn eerste druk verscheen in 1473.
De oude drukkers moesten zich hun noodig gereedschap met eigenen handen, ten minste door eigen vernuft en kennis, bezorgen. Uit hoofde dier bezonderheid staet men over

{==198==} {>>pagina-aanduiding<<}
de volmaektheid van Mertens druk hoogst verwonderd.
Het schynt onzen oudsten kunstoefenaren eigen geweest te zyn, dat, schoon de kunst dan nog in de wiege lag, zy die echter tot eene verbazende hoogte hebben weten te voeren. Zoo schiepen en volmaekten eenigzins de Van Eycken de Schilderkunst met olieverw.
Maer, al heeft men den Van Eycken en Costere hunnen roem als uitvinders willen ontrooven, niemand toch heeft durven ontkennen, dat onze geleerde Aelstenaer de vader der grieksche Drukkunst voor de Nederlanden, Duitschland en Vrankryk is.
Zyne eerste grieksche uitgave met, door hem zelven vervaerdigde boekstaven, verscheen in den jare 1501. Vóor dien tyde lieten de prenters de plaets der grieksche texten in de latynsche drukken open, om ze later met de penne te doen bystellen.
Zoo als vele groote mannen uit dien dagen (Keizer Karel onder anderen, eenige jaren later), begaf zich Mertens in zynen hoogen ouderdom in 't klooster der Guillelmieten te Aelst ter ruste. Daer overdacht de geleerde man het godvruchtige werk zyns vriends Erasmus: Over de voorbereiding ter dood.
In dit zelfde klooster werd den Architypographe van Belgie een grafzerk opgericht, die in de verledene eeuw naer de kerk van Aelst is overgevoerd. Men leest er op:

‘Hier leit begraven Dierick Martens, deerste letter-druckere van Duytslant, Vranckerycke ende dezen Nederlanden, hy sterf ao XVe XXIII den XXVIII dach tmaye.’

De voortreffelyke uitgaven in 't latyn, grieksch en hebreeuwsch (in welke tael hy een woordenboek uitgaf, vermoedelyk door hem zelven opgesteld) worden nog heden als gedenkstukken grondiger geleerdheid hooggeschat, en

{==199==} {>>pagina-aanduiding<<}
dus ook van anderen gezocht dan die een boek enkelyk om zyne zeldzaemheid opsporen. De geleerde Mertens schynt professor, misschien van 't hebreeuwsch, aen de vermaerde Universiteit van Leuven geweest te zyn, welke in deze eeuw door Jan den IV, hertog van Braband, werd opgericht.
De Drukkunst, welker uitoefening thans zoo vergemakkelykt is, brengt in Belgie zeker fraeie werken voort; ten opzichte van geleerde nauwkeurigheid is 't niet altyd even gunstig daermede gelegen, en getuigt de belgische druk en nadruk te dikwyls van een jammerlyk verval. Tot schande onzer eeuw is die verhevene kunst te vaek tot een ambacht verlaegd, en heeft het woord van drukker en geleerde thans niet meer eene en zelfde beteekenis.
Er bestaet sedert eenige jaren een ontwerp om Mertens in zyne geboorteplaets een standbeeld op te richten. De beeldhouwer J. Geefs is reeds wegens't daervoor uitgeschrevene model bekroond, en aen 't werk. Dit standbeeld en dat van Coster, door den Mechelaer Royer geschapen, zal wellicht omtrent denzelfden tyde geplaetst worden. De oud minister van 't Inwendige, de heer Rogier, staet aen 't hoofd der Commissie, die zich met die vaderlandsche taek belast heeft, terwyl reeds een geleerde Jesuiet het werk van den Aelstenaer De Gand over Mertens heeft uitgegeven.
Op dezes voetstap trad de bekende Christoffel Plantyn, in 1514 te Mont-Louis by Tours geboren. Hy mede was zeer geleerd, en aen zyne eigene pen hebben wy een Schat der nederduytscher spraken te danken. Dit woordenboek gaf hy in 1573 uit, en even als dat van Kiliaen (1599), die vyftig jaren lang corrector der plantynsche drukkery was, wordt het nog hedendaegs door de nederlandsche schryvers met vruchte geraedpleegd.

{==200==} {>>pagina-aanduiding<<}

Plantyn deelt er ons in mede, dat er over twintig jaren by hem een vurige zucht was ontstaen om de volkstael der Nederlanden te begrypen, uit hoofde, dat hy eenige jaren te voren zyne woning te Antwerpen vastgesteld en er 't burgerschap bekomen had; waerom hy, als doelmatigst middel, 't besluit nam, de woorden der tael te zynen gebruike te vereenigen en op te helderen.
Een taelyver, waer menig geboren Vlaming, die taelvreemdeling in zynen eigenen lande blyft, zich wel mag aen spiegelen!
Het getal der boekwerken uit Plantyns drukkery gekomen, is verbazend. De hooggeleerde, wereldberoemde Justus Lipsius voerde er wel eens de penne als proefverbeteraer. Om feilvrye drukken te bekomen, viel Plantyne geene moeite, geene opoffering te zwaer. Hy maekte zyne zinspreuk: door arbeid en aenhoudendheid tot eene waerheid.
Moerentorf (of Moretus) was Plantyns schoonzoon en opvolger. Die drukkery bestaet heden nog; zyne schatryke afstammelingen hebben ze, als een roemryk gedenkteeken van voorvaderlyken vlyt voor alle vervreemding of slooping bewaerd. Eenige persen er van dienen zelfs nog na drie eeuwen om Missalen te drukken.
De Bybel-polyglot of in verscheidene talen, beslaende acht deelen, verscheen van 1569-1572, en is Plantyns meesterstuk; ook de Moerentorfsche Bybel (in 1838 te Brussel by Meline herdrukt) is een gedenkteeken onzer tael, dat wy als dusdanig den Statenbybel, waer menig uitgeweken Vlaming aen arbeidde, mogen tegenstellen.
Vondel de groote dichter, even als Rubens, de groote schilder, te Keulen toevallig geboren, en even als Rubens van Antwerpen herkomstig, vlocht eenen onsterfelyken lauwer om het hoofd van Plantyns waerdigen opvolger. Onder andere zong hy:

{==201==} {>>pagina-aanduiding<<}


'k Verwerp al wat naer boosheit ruick, 
Doch niet de kunst om 't snood misbruick, 
Haer andre zustren oock gemeen. 
Men moetze Godt ten dienst besteên, 
Den mensch tot nut, tot niemants hinder: 
Dit was het oogmerck van haer vinder. 
Aldus hanteert haer Moerentorf, 
Op wien zyns vaders erfdeught storf. 


Ook de stam der Elzevieren had zich uit Leuven naer Holland overgeplant, waer hy gedurende meer dan eene eeuw het gemeenebest der letteren met uitmuntende uitgaven verrykte.
Te rechte wil Vondel, dat men geene kunst om haer misbruik verwerpe. Dit belet niet, dat men gevraegd heeft: of de Drukkunst niet best achterwege ware gebleven? Of zy niet meer kwaeds, dan goeds voortgebracht hebbe?
Men heeft zulke onnoozelheden zelfs doen drukken, als der verspreiding en der onsterflykheid waerdig!
Zeker kan de gegotene letter, die met duizend tongen te eener tyd op verschillende plaetsen spreekt, de logen even snel (soms ook sneller) als de waerheid verspreiden; maer men vergeet by die kindsche vrage, wat de goede vader Cats zegt:

Al is de logen nog zo snel, 
De waerheit achterhaelt ze wel. 


En:

Al light de waerheit in het graf. 
Al wat haer drukt, dat moetter af. 


De wettelyk uitgeoefende vryheid der drukpers is eene schoone verovering onzer eeuw; wy drukken op het woord wettelyk uitgeoefende en nemen het in dien zin op, dat de vryheid altoos in de palen der wet; d.i. der orde, blyve.
Die vryheid is eene waerborg van vooruitgang, van godsdienstige, staet-en letterkundige verdraegzaemheid: want,

{==202==} {>>pagina-aanduiding<<}
waer elk bescheidenlyk op zyne beurt mag spreken, kan de vooruitgang des menschdoms, die op de waerheid en op het rechte gebruik der rede rust, geen ydele droom zyn!
Het volk verheuge zich, dat zulk een natuerlyk voorrecht, als de persvryheid is, verdient te genieten; waer men niet vragen kan: hoe toch zoude men in een land kunnen regeren, waer de drukpers vry is? Het land verheffe zich, waer 't publiek door zyne verachting recht doet over de uitspattingen der schryveren, en waer 't gezond verstand (desnoods in 't jury vertegenwoordigd) de uitvallen der drukpers weet te beteugelen en te straffen.
In zedelyke strekking wint het de belgische pers verreweg by de fransche. De belgische veder is kiesch en kuisch. Het staetsbestuer mag ze dus zonder gevaer als 't eerste wapen onzes volkbestaens aenwakkeren.
't Is waer, vooral onder de vrouwen, wier vaderlandsche opvoeding by ons nog zoo verwaerloosd wordt, verbeuzelt menige den kostelyken tyd met het verslinden van fransche romans; maer onloochenbaer is 't, dat de letterkundige en wetenschappelyke oefening by ons veel veld wint. Niet alleen onze hoogescholen en onze voorname steden bezitten eene openbare boekzael, ook vele onzer stedekens bezitten thans zulk een kunstschat, die de ouden met recht eene zielsapotheek noemden. Men brengt de boekzalen in ons land reeds op een vyftigtal. Aen allen zendt het staetsbestuer een exemplaer der talryke werken, waervan het zich tot eenen plicht heeft gerekend de uitgave aen te wakkeren.
Hoe menig jongeling zal daeraen niet zyne geestontwikkeling, zyne toekomst, zynen roem, en ja, zyne wysheid te danken hebben!




    


{==203==} {>>pagina-aanduiding<<}

XX


De Gulden-sporenslag, In drie hoofdstukken verhaeld (1).

Eerste hoofdstuk.


Philippe-le-Bel, meester van Vlaenderen.


Zoo, Belgen, straft gij hem, die 't stout en roekloos waagt, 
En met een meerdre magt u fier ten strijde daagt; 
Doch wen de Frank u soms zijn zwetserij doet hooren, 
Dan wijst gij, dappre teelt, hem op den slag der Sporen. 
 
Oudemans. 


De twee roemrykste veldslagen door de Belgen, sedert hunne worsteling tegen de Romeinen geleverd (2), zyn

{==204==} {>>pagina-aanduiding<<}
ongetwyfeld die van 1302 en 1815, die van den Groeningkouter en van Waterloo. In beide hebben zy den goedendag of de bajonnet doen werken, niet om het staetkundig belang van eenigen vorst te staven, niet om zyn grondgebied uit te breiden, maer om hunne vryheid tegen dwang, om hunne haerdsteden tegen barbaren, om hun volksbestaen tegen onverzoenlyken haet en verdelgingszucht te beschermen.
De stryden en veldslagen, die door onze gansche geschiedenis heen gezaeid zyn en de studie er van zoo lastig maken, wekken over 't algemeen weinig of geen belang op; want zy breken telkens des lezers aendacht af, die liever den gang der vreedzame of woelige volksbeschaving achtereen, onafgebroken zou volgen, dan gedurig van den eenen vorstentwist in den anderen meêgesleept te worden.
Op het slagveld van Groeninge gevoelt men zich fier tot dit in omtrek kleine Belgie te behooren, dat groot is onder alle volkeren, omdat het, met geringe macht, groote dingen heeft durven bestaen. Bezonder diep gevoelt men zulks by den Sporenslag, omdat daer de afstammelingen der Belgen in klein getal voor zich zelven alleen en op zich zelven stonden. De bliksem Gods schynt hun daer reeds ter wrake toevertrouwd te zyn geweest om des franschen Lucifers hoogmoed te verbryzelen.
Als men zulke vlekloosschoone daden aen de kinderen dier dapperen verhaelt, daden, waervoor Griekenlands en Romes grootheid verbleekt, dan is men te sterker doordrongen van al de zwakheid zyner voordracht; maer men weet tevens, dat die daden, bloot en naer waerheid voorgedragen, belangryk genoeg zyn om levendig belang in te boezemen.
Guido van Dampierre, Vlaenderens XXIste graef, wien men van geene bekrompene inzichten, uit geldzucht ontsproten, kan vrypleiten, was vader van een aental kinderen.

{==205==} {>>pagina-aanduiding<<}
Onder deze had de graef eene lieve dochter, die voor hem al de zorgen aen staetkundige bemoeienissen verbonden, wist te verpoozen. Philippe-le-bel, de fransche koning, had dit kind zyns leenmans op de doopvonte gehouden, en haer den name van Philippine geschonken, opdat zy zich haers doopvaders herinneren zoude.
Edward de Iste, koning van Engeland, deed ze voor zynen eenigen zone, den prince van Wallis, ten huwelyk vragen, en bekwam hare hand ter tyde, als eene hevige tweedracht tusschen beide die vorsten uitgebroken was. Aenvanglyk was Philips dien sedert lang ontworpenen huwelyke niet ongenegen geweest; thans kon hy niet verkroppen, dat Edward door dien echt graef Guido, met zyn groot en machtig geslacht ging aenwinnen, en dat deze, zyn leenman, zyne aen 't fransche hof opgevoede dochter, buiten eeniger kennisgeving aen 't zelve, den gezworenen vyande der fransche kroon wilde uithuwelyken. Ook stookte de koningin, door de Vlamingen de booze Joanna genoemd, dit misnoegen geweldig aen, dat allengs tot blakenden wrevel oversloeg. Philips wist echter dit wangevoel te verbergen, en liet eerst dan zyne ongenegenheid jegens dien echt doorbreken, als er spraek was er de overeenkomsten van vast te stellen. Zulks geschiedde te Lier op den 31 augustus 1294. Spoedig was de koning deswege verwittigd en de graef werd naer Parys ontboden.
Van twee zyner zonen, Guido en Jan, vergezeld, genaekt hy nederig den vorst, om dien de aenstaende echtverbintenis aen te melden; maer deze voer hem driftig te gemoet, dat hy, buiten zyner wete, een verbond met zynen vyand had gesloten, en uit dien hoofde, als des verraeds schuldig, daer te verblyven had. En om die beschuldiging te staven, toonde hy eenen brief, door hem nopens dit verbond aen den engelschen vorst geschreven; maer Guido beweerde, dat brief en zegel valsch waren.

{==206==} {>>pagina-aanduiding<<}

Reeds zes maenden had deze, met beide zyne zonen, in de gevangenisse des Louvers doorgebracht, gedurende welke de trouwlooze leenheer zich meer dan éene willekeurigheid in Vlaenderen had aengematigd. Eindelyk op verzoek der vlaemsche baroenen, ondersteund door paus Bonifacius den VIIIsten en graef Amedeus van Savoyen, toonde de koning zich genegen om zyne drie gevangenen op vryen voet te stellen. Robert, des graven oudste zoon, had reeds, in eene plechtige vergadering moeten waerborgen, dat zyn vader nooit of nimmer een verbond met Engeland sluiten zoude; doch dit was niet genoeg: voor laetste besprek werd den grave 't gebod opgedrongen zich door zyne dochter Philippine, als gyzelinge, te doen vervangen. Deze jonge en schoone princesse aerzelde niet de boeien haers vaders te komen ontsluiten. Heilig voorbeeld van kinderliefde, dat tot tranen toe ontroert, als men nagaet, waeraen zich die onschuldige maegd wetens en willens blootstelde!
De vader was, met den toorn in 't hart, naer Vlaenderen gekeerd, maer zag zich verplicht dien te verbergen. Philips kende de geldzucht des graven, en wist, wat onmin des landzaets hem die zucht vroeger, by daeruit ontstane twisten en al of niet toegestane privilegiën, had berokkend: zyne staetkunst wilde daer party van trekken. Hy zoude op den lande des graven, met dezes toestemming, een vyftigste deel aller roerende en onroerende goederen lichten, waervan Guido de helft zoude ontfangen. Deze viel in den strik; en Philips wist die geldinning zoodanig te beleiden, dat hy er al 't voordeel en de graef al den haet van inoogste: eene rechte vossenstreek!
Vroeger, gedurende Guidos opsluiting, had de koning, als beschermheer, Valencyn door zyne wapenknechten doen bezetten. Thans, om eenen dienst, hem door den graef van Henegouwen, Jan van Avesnes, bewezen, te erkennen, poogde Philips die stad in Jans handen te doen stellen, en leide te

{==207==} {>>pagina-aanduiding<<}
dien einde den inwoneren de rechten van 't huis van Avesnes tegen Guido voor oogen; en volgens afspraek, verwittigde hy ze twee maend te voren, dat zy naer eenen anderen beschermheer hadden uit te zien; maer 't magistraet van Valencyn verklaerde in 't openbaer, dat men alleen den graef van Vlaenderen als wettelyken meester wilde herkennen. Vruchteloos beval de koning aen den graef zyne ridders uit Valencyn te doen trekken: deze wendde zyne erfelyke rechten voor, onlangs nog door de vrye keus der burgeren bekrachtigd. Alsdan sprak de koning den aenslag van Vlaenderen uit, en dagvaerdde den graef om te Parys te verschynen. Ten tyde dat deze 't land begaf, had er zyn gezag reeds zeer veel geleden. Ook klaegden Gent en Brugge hem, voor 's konings raed verschynende, wegens verscheidene grieven aen, wier herstelling zy invorderden. Guido zag zich daertoe veroordeelen, en tevens den plicht opleggen voor den koning te buigen. Door 't overgeven eens handschoens, moest hy in diens hand 't bezit der steden Brugge, Gent, Ypere, Ryssel en Douay stellen. Deze hem hierop genade willende schenken, trok de hand van gansch Vlaenderen, uitgezonderd van Gent, af, maer wilde, dat in elke dier vyf steden iemand door hem zou aengesteld worden, gelast met hem den handel en wandel des graven over te brieven.
De smaed dier stelling onder waekzaemheid was groot, en Guidos vernedering tot de uiterste palen gedreven. Ook werd, reeds op het einde van 1296, het uitbarsten van volle oneenigheid meer en meer bedreigend; en de oorlog scheen 't laetste redmiddel voor den afgetergden Guido. Twee jaer lang had de graef, en vooral de vader geleden; twee jaer lang had hy de weêrkomst zyner dochter gedroomd, maer Philips had eindelyk het masker geheel en al opgelicht. En kon zulk een cipier van Philippine niet haer beul worden?

{==208==} {>>pagina-aanduiding<<}

Engelands koning deelde zoo niet in den rouw, dan toch in de schande uit die gevangenis ontstaen. Men onderhandelde in Vlaenderen met Edwards afgezant wegens het sluiten eens aenvallenden verbonds. Dien ten gevolge riep men alle bondgenooten te Geeraertsberge te samen. Buiten den koning van Engeland en den graef van Vlaenderen, kwamen daer de koning der Romeinen, de hertog van Baar en die van Julik. De oorlog tegen Frankryk werd besloten. Onmiddelyk hierop deed Philips zyne pairs vereenigen, welke beslisten, dat men, des noods ook by lyfdwang, den oproerigen leenman dagvaerden zou. De gerechtsdienaers daer mede belast, snellen naer 't aloude slot van Wynendale, waer zy den graef van zyne kinderen en vele voorname persoonen omringd vinden: zy groeten hem op den oogenblik, dat hy, na de misse, uit zyne kapelle treedt, lezen hunnen last voor, bevelen den grave, zich binnen veertien dagen, als gevangene, aen te bieden; ja, willen de hand aen den gryzaerd slaen. Robert en zyn broeder, daer by tegenwoordig, bereiden zich om wraek over dien hoon te nemen, maer Guido spreekt: ‘Heeren, wat wilt gy van die arme dienaren, die, hunnen heere getrouw, zyn bevel volbrengen; niet aen dezen moet gy uw bloed koelen; maer, als gy in 't opene veld komen en er diegenen ontmoeten zult, welke zulks den koning aengeraden hebben, aen dezen zult gy 't verhalen.’
Die nieuwe hoon verhaeste het sluiten eens verbonds van Guido met Edward. Deze vorst beloofde daerby een leger naer Vlaenderen te zenden, en zoo lange de oorlog zou duren, eene jaerlyksche rente van zestig duizend ponden tournois te betalen, terwyl hy den vlaemschen handelaren op alle zeeën, die den Adourstroom (1) van de Teemse afscheiden, de uitgebreidste voorrechten vergunde. Drie

{==209==} {>>pagina-aanduiding<<}
vlaemsche ridders bezwoeren te Walfinghem (2) het verbond, en Edward de Iste belastte den bisschop van Coventry en den hertog Amedeus van Savoyen het door de goede steden van Vlaenderen te doen bekrachtigen.
En nu had Guido geenen anderen plicht meer te vervullen, dan zynen leenheere de uitdaging voor rechtsweigering toe te richten. Dien last namen de abten van Gembloux en Floreffe op zich. By den uitdagingsbrief was een betoogschrift der grieven gevoegd. Dit allerjongste beroep des ongelukkigen graven en vaders werd in eene plechtige vergadering verstooten, die door twee hertogen, twee kardinalen en achttien bisschoppen voorgezeten was. Op 23 january 1296 (oude styl) zond de koning den grave twee bisschoppen toe, om met hem nopens de boodschap, den voormelden abten toevertrouwd, te handelen: zy waren dragers van nieuwe privilegiën, door den koning aen Brugge, dat hy aen zyne belangens snoeren wilde, geschonken. Guido hield zich aen den toegezondenen brief, en verwierp het hem gedane voorstel om 't beslissen over zyne grieven aen 't oordeel der pairs, 's konings hof uitmakende, te onderwerpen. Drie dagen te voren, had hy in de kerke van Sinte-Donaes te Brugge eene wydloopige verklaring dier grieven doen voorlezen, en zich onder de pauselyke bescherming gesteld, in de hope van aen 't interdict, Vlaenderen bedreigend, te ontsnappen: dan, weldra verneemt hy, dat de aertsbisschop van Rheims en de bisschop van Senlis de bulle van Honorius den IIIden tegen hem uitgevoerd hadden. Om dit te verlammen, dragen Guidos gezanten naer Bonifacius den VIIIsten een verzoekschrift door alle abten, proosten en dekens van Vlaenderen geteekend. Men was tot in mei des jaers 1297 gekomen: nooit had Vlaenderen zich in grooter gevaer bevonden; nooit was dit zoo dikwyls

{==210==} {>>pagina-aanduiding<<}
bedreigde en verloste land zynen afgronde dichter genaderd. Philips de Schoone verzamelde rondom de oriflamme (de standaerd der oude fransche koningen) niet min dan zestig duizend man, by welken graef Jan van Henegouwen zich met vyftien honderd wapenknechten zou voegen.
De vlaemsche graef, wien enkele duitsche ridders toegetreden waren, rekende op Engeland: doch het verbond door Edward gesloten, wekte onder zyn volk, uit hoofde der daeruit spruitende zware lasten, weinig genegenheid op. De edele baroenen en gemeenten waren er beide even sterk tegen ingenomen, en beweerden, dat de vorst beter zynen tyd en zyn geld aen 't bedwingen der muitende Schotten zoude besteed hebben. Edward zelf rekende op hulp van wege den duitschen keizer Adolph, maer dezen ook trok de fransche monarch door zyn goud van dit bondgenootschap af. Dien ten gevolge bleef Vlaenderen tegen zulken sluwen en machtigen koning geheel alleen staen. De ongelukkige graef bezat voor dus verre niemand tot verdedigers buiten zyne zonen, de broeders van Philippine. Men wachtte, met altyd meer gespannen hope, de hulp der Engelschen af, maer vruchteloos. Wel had zich Edward op weg naer Vlaenderen begeven, en was zelfs dicht tot onzen strande genaderd, maer onverzettelyk bleef de tegenstand zyns volks voortduren.
De Franschen de kans schoon ziende, verkeken ze niet: zy hadden weldra West-Vlaenderen aengetast, en allerlei verwoestingen aengericht. De slag van Bulscamp (1297) was hun gunstig geweest, ten gevolge des verraeds eeniger Vlamingen, die, van Philips omgekocht, tot den vyand overgeloopen waren. Aen den Leliekoning met lyf en ziel verkleefd, werden zy met den name van Leliaerts gebrandmerkt; de Liebaerts of Klauwaerts, hunne tegenparty, ontleenden den laetsten naem, waer zy meest onder bekend stonden, van den klauw des vlaemschen leeuwen. In den voormelden

{==211==} {>>pagina-aanduiding<<}
slag had de jonge Willem van Julik, des graven kleinzoon, zich gedwongen gezien zynen degen over te geven in de handen des franschen veldheeren Robert van Artois: deze hardvochtige krygsman had zynen gesneuvelden zoon op de Vlamingen te wreken. Hy liet den jeugdigen held in ketenen slaen, en op eene kar, aen allerlei smaed blootgesteld, van stad tot stad voortslepen, tot de dood den vaderlandschen martelare ruste schonk. Robert liet, ter zelfde wraekverkoeling, de naeste vlaemsche stad Veurne in brand steken, en puttede (als een andere Nero) vermaek uit dit schriktafereel.
Na dien zegeprael zag Robert van Bethunen, wien men binnen Ryssel omcingeld had, zich verplicht met den overwinnaer een verdrag te sluiten (31 augustus). Robert, met zyne edelmannen, zoude zich naer Gent begeven, en er werd den inwoneren van Ryssel vry lyfsbehoud toegezegd.
Maer, zie! er daegde eene star van hoop aen de zwarte kim: eindelyk zou de hulp van Engeland, waer Guido zoo naer reikhalsde, niet langer een schoone droom zyn. Edward kwam met twintig duizend man over, en begaf zich naer Gent tot Robert van Bethunen. De Franschen hadden hunne goede fortuin, te Bulscamp begonnen, met aenhoudendheid voortgezet, in zoo verre, dat de meer beroepene graef van Valois en Karel de Nesle de stadsleutels uit de handen van 't brugsche magistraet hadden weten te krygen. Naer mate de zege de lelievaen meer begunstigde, verflauwde de iever van Edwards bontgenooten dagelyks meer, en wel zoodanig, dat die vorst goedvond met den vyand eenen wapenstilstand tot 1sten december te sluiten. Dit gebeurde tegen den raed des vlaemschen graven, die hem deed gevoelen, dat de voorhanden zynde winterregen het fransche leger weldra goeddeels tot heenwyken zoude dwingen. Die, voor Vlaenderen deshalve ongunstige wapenstilstand werd in de abtdy van Groeninge, by Kortryk,

{==212==} {>>pagina-aanduiding<<}
tot in february verlengd. Doch de arglistige Philips had een voor hem niet nieuw middel uitgedacht om Edward zyn gegeven woord te doen breken; hy won namelyk door zyn gewoon verleidingsmiddel den aertsbisschop van Dublyn in zyn belang; deze prelaet, welke veel invloed uitoefende, bewoog Edward, zich tegen de invallen der Schotten te verzetten; dan, 't daeruit te volgene vertrek maekte de rekening niet der wallische schutters. Wat het ook kostte, zy wilden voor wat hun van wege den vyand ontsnapte, eene vergoeding van den kant hunner herbergzame vrienden: die ondankbaren besloten dus de bondgenootschappelyke stede uit te plunderen. Ten einde daer eene, met hunne inzichten strookende, verwarring te stichten, staken zy die langs de vier hoeken in brand; doch de Gentenaer ontdekte 't helsche verraed, liep de vlammen blusschen, en vloog hierna tot de brandstichters. Verschrikkelyk! twee dagen lang duerde de worsteling. Ter nauwer noode ontsnapte Edward zelf aen de straf des verontwaerdigden volks, en hy had het den nederigen smeekingen des graven te danken, dat hy, vry en vrank, Gent mocht verlaten.
Rome, dat nog altyd te samen het kruis en het zwaerd voerde, gehoorzaemde destyds aen Bonifacius den VIIIe.
Deze paus, welken de fransche vorst, om eenige van hem erlangde gunsten te erkennen tot beslisser had willen nemen in de geschillen tusschen Engeland en Frankryk, werd ook door Edward als rechter aenvaerd tusschen hem en Philips.
Wat volgde hieruit? Dat Philips Edwards vriend werd, en den wapenstilstand natuerlyk dagelyks minder eerbiedigde. Guido zag wel, dat de zaken van Vlaenderen te Rome beslist werden. Hy zond deshalve zynen zoon Willem naer zynen vry wankelenden bondgenoot, en smeekte dien by brieve, in name zyns gryzen hairs, in name van Philippine, in name van alwat eerbiedwaerdig en heilig is, zyne eer, zyn

{==213==} {>>pagina-aanduiding<<}
vermogen, zyne vaderhoop niet langer in de handen zyns aertsvyands te laten, die zyn verderf gezworen had. De gryzaerd ontfing een hoofsch onbeduidend antwoord. En dit verwondere ons niet te zeer: aengezet door de koningin, de bekende doodvyandinne van Vlaenderen, had Philippe-le-Bel, o gruwel! het reeds zoo verre gebracht, dat zyne dochter Isabella de geboeide dochter des Graven vervangen zou. Voorwaer, het harte bloedt nog na zesdehalver eeuw, als men den wanhopigen vader in eenen brief hoort uitroepen: ‘In der daed, de Paus, de stedehouder Gods op der aerde en de beschermer der vrede, is niet gelyk hy moet wezen!’ Doch die rechter, welke drie kroonen op zyn hoofd droeg, kon misschien nog verbeden worden. In die onzekere hoop begeven zich Robert van Bethunen en zyn broeder Jan van Namen naer Rome. In 't gedenkschrift den Pause aengeboden, komt de volgende zinsnede voor: ‘H. Vader, uw zeer toegedane zoon, de graef van Vlaenderen, bedroeft zich en zal zich deswege meer en meer te bedroeven hebben, dat de echt zyner dochter met den zoon des konings van Engeland, schoon door de plechtigste eeden gewaerborgd, niet tot stand komt: want het was voor hem eene hoogstbelangryke zake, dien prins tot schoonzoon te mogen bezitten en te verhopen, dat, als zyne dochter koninginne zou wezen, nauwe banden van verwantschap en vriendschap hem aen eenen machtigen vorst zouden vastsnoeren; 't was ook voor zyne onderdanen eene hoogstbelangryke zaek, des vredes en der eendracht tusschen Engeland en Vlaenderen zeker te wezen, wier betrekkingen zoo menigmael tot groot nadeel van persoonlyke belangens afgebroken werden: immers zyn die landen naburig: zy plegen al van ouds in handelsbetrekkingen te zyn door 't overvoeren der engelsche wol en der vlaemsche lakens, by ontelbaer andere voorwerpen in beide landen te vinden.’ Ook deze stap van Guido bleef zonder vrucht. De

{==214==} {>>pagina-aanduiding<<}
Paus verbrak het verbond tusschen Edward en Guido gesloten. De bulle daerover loopende, behandelde den graef niet alleen zeer hard en dreef hem aen, het hoofd voor Philips te buigen; maer trachtte ook in Roberts harte de laetste vonk van moed tot wederstand uit te dooven.
Wy hebben reeds gezeid, dat de wapenstilstand voor de Franschen geen beletsel was om gedurige poogingen te doen ter uitbreiding hunner bezittingen in Vlaenderen. Karel van Valois liet niet na Brugge, zyne bestendige verblyfplaets, van nieuwe versterkingen te voorzien, en door Philips de privilegiën der Bruggelingen, die hem niet al te genegen schenen, te doen bevestigen.
Dan, spoedig moest de twist tusschen den staetkundigen hoogmoed van Parys en Rome uitbreken. Philips, de geldgier, loerde op de rykdommen der geestelyken: hierby kwam tusschen hem en den Paus een geschil over het keizerryk van Duitschland. Zulks liet Guido weder hopen, en zyne gezanten vertrokken andermael naer Rome. Het tooneel is veranderd. Romes Vorst, de vader der christenheid, heeft zyne waerde hernomen; het kruis overheerscht den staf, en Bonifacius is de stedehouder van den Heiland der wereld!
Het groote Jubilé viel te Rome met den jare 1300 in. De mogendheden, tegen welke de Paus zich verzet had, Vrankryk, Engeland, Duitschland, konden niet beletten, dat een stroom pelgrims de heilige Stad bezocht: ook bleek het allen by die gelegenheid, dat het zwaerd voor het kruis moest onderdoen. Philips bleef nogtans onverzettelyk en hield vast aen zyne gedachte, dat het goud de God der wereld is. Hy bleef, niet tegenstaende Rome het vredeverdrag verlengd had (1sten december 1299), het recht en de macht des Pausen braveren. By al die wisselvalligheden moest Guido eenen grooten troost in de liefde zyner kinderen vinden: even als vroeger Philippine, was Robert van Bethunen tot de laetste opoffering voor Vlaenderen en de zynen

{==215==} {>>pagina-aanduiding<<}
gereed. Schoon hy zyn beste vermogen in de versterkingen der steden, zynen vader getrouw, had uitgeput, aerzelde hy geenen oogenblik den vlaemschen afgezanten binnen Rome het laetste geld, waer hy over beschikken kon, te doen geworden, om aldus de zaekbeslissing te bespoedigen.
Het werd hoog tyd: den 6den january 1300 zoude de tweejarige wapenstilstand ten einde loopen. De graef van Valois overwon Douay, belegerde Damme, en den 8sten mei daerop volgende zag hy, binnen Aerdenburg, zich door 't gentsche magistraet de sleutels der stad aenbieden. Vlaenderens graef door arbeidszorgen, rampen en ouderdom afgetobt, bewoonde sedert eenigen tyd het slot van Rupelmonde. Buiten de gevangenis zyner Philippine, was er nieuwe stof tot leed by al zyne beproevingen gekomen: zyn hart was in zyne dierbaerste betrekkingen gewond; zyne getrouwste vrienden, ja, zelfs zyn kleinzoon de hertog van Braband hadden hem, met de fortuin, den nek toegekeerd. Reeds sedert de voorgaende- maend november was de gravenstaf zyner machtelooze hand ontzonken, en in die van den mannelyken Robert van Bethunen overgegaen.
Doch wee den overweldiger, wee den overwinnaer, die den vlaemschen leeuw veracht!

In aller volken harten 
Ontgloeit de drift om dwang en nood te tarten, 
Ontsteekt en blaekt een onbekende gloed, 
Die ieders borst doet vonkelen van moed; 
Als waer' de geest van eenig hooger wezen 
Den boezems der verdrukten ingerezen; 
Als drong op eens eene ongeziene hand 
De volkren saem voor regt en vaderland. 
 
Van Ryswyck, de Dood van generael Van Merleen op 't slagveld van Waterloo. 




{==216==} {>>pagina-aanduiding<<}

Tweede hoofdstuk.


De Goede Vrydag van Brugge.


De list trekt langs bedekte wegen 
Van 't mommende verraed verzeld, 
In slangenbogt de burgpoort tegen, 
Gevolgd van oproer en geweld. 
De hel is in heur hart gerezen, 
De hemel lacht in 't veinzend wezen. 
Houdt, wachters, by de burgpoort stand! 
Uw bliksem plett' die vreeslyke euvelen; 
U wacht de dood! 't is grootsch te sneuvelen 
Voor God, voor de eer en 't vaderland. 
 
Helmers. 


Schoon den state als afgestorven, besloot Guido zich eenen laetsten voetstap te getroosten. Hy begaf zich met zynen zoon om den vrede af te smeeken naer Aerdenburg tot Karel van Valois, den broeder des franschen konings, welke door den graef heel anders dan Philippe-le-Bel beoordeeld werd. Hierin kon Guido zich bedriegen, 't is waer; doch gaerne gelooven wy, dat Karel van Valois ter goeder trouwe den gryzaerd aengeraden heeft zich op genade des konings over te geven, daer by voegende, dat, zoo die voetstap mislukte, hy, veldheer, Guidos weêrkomst in Vlaenderen waerborgde. Zeker, was Guido noch zyner vroegere aen- en ophouding, noch der immer voortdurende marteling zyner dochter vergeten; maer nood breekt wet, zoo men zegt: hy steunde vooral op 't hem door den veldheer gegevene ridderwoord. Niet alleen zyne beide zonen, maer een vyftigtal vlaemsche edelmannen waren bereid hem te volgen. Waerlyk, eene voorbeeldige trouw, wel waerd, dat de geschiedenis hunne namen hebbe opgeteekend: onder dezen bepalen wy ons tot die van Zeger den

{==217==} {>>pagina-aanduiding<<}
Cortrazyn, Thomas en Ywein van Vaernewyk en Wille Wenemaer, als ridders, die de geschiedenis ook voor andere gloriedaden verheven heeft.
Als de gryze Guido binnen Parys den hove naderde, ontdekte hy de koninginne, die in eene der vensteren van 't paleis liggende, uit hare hoogte met hoonend gelaet op zyne vernedering afzag. Met nedergeslagenen oogen trad hy, zonder ze te groeten, stil voort; maer Willem van Vlaenderen, aen eene dochter van Raoul de Nesles gehuwd, ontblootte zich het hoofd. Aen den trap des paleizes gekomen, stegen zy van hunne paerden af, en gaven zich, den koninge genaderd, aen zyne genade over. Karel van Valois wilde er eenige woorden byvoegen, maer Philips hem in de rede vallende: ‘Ik wil met u geenen vrede hebben, riep hy den grave tegen: heeft myn broeder zich jegens u verbonden, hy deed zulks zonder het minste recht.’ Hierop beval hy niet alleen den gryzaerd, maer zyne zonen, maer al de hem vergezellende edelmannen aen te houden. Ten verblyve ontfing Guido eenen sterken toren van Compiègne. Robert van Bethunen werd te Chignon opgesloten, anderen in andere sterke steden en sloten. Wel is waer, dat het eenigen lukte den boezem der cipieren te vermurwen; doch de min begunstigden zagen zich wreedaerdig den pynelyksten ontbeeringen des levens blootgesteld, of zelfs baldadiger wyze bejegend.
Middelerwyle bleef Raoul de Nesle, wier dochter, zoo wy zagen, de huisvrouwe van Willem van Vlaenderen was, als bestuerder over dit land aengesteld: deze rechtschapene man maekte geen misbruik zyner macht jegens de provincie, door Frankryk met den name van ‘nieuwaenwonnen land’ bestempeld. Ja, dit land, waerop de doortrapte koning, zoo lange met gierigen oogen geloerd had, was dan zyn! Levendig verlangde hy thans dit te bezoeken, en in oogenschouw te nemen. Hy zou tevens in persoon de

{==218==} {>>pagina-aanduiding<<}
Vlamingen, die van ouds by de fransche vorsten voor onbuigbare nekken te boeke stonden, eens nauwkeurig polsen, en vernemen wat zy thans in 't schild voerden. Reeds was men 1301 ingetreden, toen dit landbezoek plaets greep. De booze Joanna en de hertog van Saint-Pol, Jacob van Châtillon, zulker meesteresse wel waerdig, vergezelden hem op die zegepralende reis. Die Châtillon was de man harer keuze om den te zwakken gouverneur te vervangen, en, des noods, den Vlaming voor altyd den moed tot op- en tegenstand te ontnemen.
Philips ontdekte al spoedig met spytigen ooge, dat de Gentenaers, boven allen van ouds in 't fransche hof als een woelig en muitziek volksken aengeteekend, op verre na geene Leliaerts waren. Het ging zelfs zoo verre, dat velen hunner, door eene verschillende kleederdracht de verscheidenheid hunner staetkundige gevoelens scherp afteekenden. De goede koning deed, zoo als de Vlamingen zeggen, water in zynen wyn; en om die eigenzinnigen wat te verleliaerden, schafte hy, op 't eerste verzoek, de lasten af, die het magistraet op het bier had gesteld.
Van daer trok hy naer Brugge: die stad noemde men in die dagen nog de gouden wereld. Het magistraet, dat den koninge zyn hof wilde maken, had by die intrede van nieuwen aert geene kosten ontzien: de straten waren in bloemtuinen verkeerd, de huizen met allerkostelykste tapyten behangen; doch in die uitgezochte pracht blonken uitgedoschte, van juweelen omschitterde vrouwen bovenal uit. Ook dit kon den nydigen blikke Joanna's niet ontgaen. ‘Ik dacht hier alleen koninginne te zyn,’ riep zy uit, ‘en ik zie er ten minste zes honderd rondom my.’ Het magistraet had den inwoneren ten strengste verboden, om gelyk het woelige gentsche volksken, den koninge de allerminste klachte voor te dragen. De ontfangst was zeer hoofsch, dat is, zeer prachtig, maer tevens zeer koud. Niets

{==219==} {>>pagina-aanduiding<<}
kon ze bezielen, zelfs niet eens de schoonste tornoisen of ridderspelen, die zoo bezonder in den smaek des tydstips vielen. Het volk zag daer niets anders in, dan een fyngesponnen middeltjen om zyn recht tot klagen en vragen gedurende eenige stonden te verschalken en af te leiden. Het volk zweeg en bleef zwygen. Maer nauwelyks was Philips vertrokken, of 't magistraet vond reeds tegenstand omtrent zyne vraeg, strekkende om een deel dier hooge feestkosten op 't volk te doen drukken. Men nam vergoeding voor vroeger gedwongen zwygen door een luid gemor, dat, even als een verre donder, eerlang onweêr en opstand voorspelde.
En 't ontbrak Brugge aen geene mannen om eenen opstand te bestieren. Twee vooral, Pieter de Coninck en Jan Breydel, schenen daertoe geschikt. De eerste oefende van zelfs, als deken van 't voorname weversambacht grooten invloed uit: hy was eenoogig, klein van gestalte, van nederige afkomst en geringe fortuin, reeds bejaerd, maer in 't vlaemsch (de eenige tael, welker hy machtig was) met natuerlyke welsprekendheid begaefd, en een man van diepen doorzichte. Zyn min gunstig uiterlyke zelf, dat hem niet boven 't gemeen verhief, maekte hem misschien der gemeente des te aengenamer. Jan Breydel daer en tegen, was kloek als een forschgespierde germaen; hy was geen slachter, zoo als men 't den Franschen heeft nagepraet, maer een welgesteld ossenkoopman, een destyds geacht en aenzienlyk bedryf. Hy was de arm, en Pieter de Coninck het hoofd des aenwassenden opstands. Ook verzettede de werkdadige Breydel zich het eerst, met vyf en twintig dekens der ambachten, tegen des magistraets gezegden eisch.
Breydel en zyn voorname medehelper worden in hechtenis genomen; maer 't gramme volk, dat aldus zyne twee hoofdpilaren zag wegstorten, rottede zamen, sloeg de kerkerdeur in, en stelde beide op vrye voeten. De nieuwe gouverneur, die den koning naer Bethune gevolgd was,

{==220==} {>>pagina-aanduiding<<}
verneemt aldaer dien aenslag, en besluit, zich met vliegender haest, naer Brugge te begeven. Na ryp beraden, wilde hy liever met verraed dan met geweld in de stad dringen, die thans door de Franschen zelven versterkt was. Dit zou gemakkelyk vallen. Het hem genegene magistraet, met den heere Van Ghistel, zoude Châtillon door eenen klokslag verwittigen, dat zyne macht de poort, welke hem vryen doortocht moest bieden, buiten alle gevaer bezet hield (23 july 1301).
Reeds had de onrustige gemeente allerlei werk gestaekt: zy wist wel, wat genade zy van Philips wraekgezante te verhopen had, en hield een oog in 't zeil op alle bewegingen van 't magistraet. Nauwelyks weêrgalmt de afgesprokene klokslag, of men vliegt te wapen, stormt ter poorte toe, doet de verraders terug deinzen, op de burg vluchten, dringt weldra die sterke schuilplaets binnen, verslaet een deel hunner, en werpt een ander deel in denzelfden kerker, waer het volk onlangs zyne leidsmannen uit ontrukt had.
Spoedig zag de gouverneur, rond Brugge op den loer liggende, zyne krachten aengroeien, daer de graef Saint-Pol hem zyne wapenknechten toevoerde; doch wyze mannen voorkwamen eene vreeselyke botsing. Er werd vastgesteld, dat alle Bruggelingen, die aen den oproer erkenden deel genomen te hebben, buiten 's lands zouden trekken. Deshalve verliet Pieter de Coninck met al de zynen ten spoedigste de stad. Nu scheen de geweldige Châtillon schoon spel gekregen te hebben, doch hy wist zynen gevaerlyken toestand te beseffen. Trouwens, zyn eerste werk was, de versterkingen door de Franschen opgericht te doen slechten. Hierna verklaerde hy, dat de burgers of poorters, zoo men die noemde, al hunne privilegiën verbeurd hadden. Wel is waer, dat zy veel verhoopten van den voetstap daertegen by den koning gedaen, maer deze, zoo men

{==221==} {>>pagina-aanduiding<<}
licht begrypt, zou slechts hunnen hoon vermeerderen.
De vorstelyke huichelaer, die vroeger den Bruggelingen zulk een hoofsch gelaet had getoond, werd woedend, toen hy den brugschen opstand vernam. Maer op 't oogenblik, dat hy de Vlamingen in den afgrond der vernedering dacht te stooten, wachtte hem zelven diepe vernedering. De bisschop van Pamiers, Bernard de Saisset, kwam hem namens Bonifacius eene bulle aenbieden, die den franschen koning, als Romes geestelyke onderhoorige, twee lasten opleide: namelyk de ongeloovigen in 't Oosten te gaen bestryden, en Guido met zyne zonen in vryheid te stellen. Philips, die voor zynen vorstelyken vyand, als stadhouder der kerk zou moeten bukken, werd razend, en de zynen niet minder. De graef van Artois rukte de bulle uit de handen des bisschops, om ze, als een dolle hond, met zyne tanden te verscheuren. Men vreesde niet, ze openlyk te doen verbranden (11 febr. 1301), en, ten gevolge eener vergadering, door Pieter Flotte zaemgeroepen, verklaerde men Paus Bonifacius de VIIIen, als ketter, van den pauslyken troon vervallen.
De uit den Louvre weêrgekeerde gezanten vertelden, hoe onbeschoft de moedige bisschop was aenvaerd geworden; hetgeen de Bruggelingen niet weinig verbitterde, te meer, daer zy hunne thans volslagene vyanden bezig zagen om niet alleen te Cortryk en te Ryssel, maer zelfs in hunne eigene stad een sterk kasteel te bouwen. De tegenstand ging aen 't gisten. Jan van Namen, zyn broeder Guido en hunne neef Willem van Julik, lieten de gelegenheid niet ontsnappen om naer middelen uit te kyken, die hen in 't heerlyke bezit hunner vaderen konden herstellen. Pieter de Coninck steunde reeds genoeg op de genegenheid, die hem de neeringen toedroegen, om zich stoutweg binnen Brugge te vertoonen, zonder dat de balliu des konings hem dorst verontrusten. De doorziende deken verneemt pas,

{==222==} {>>pagina-aanduiding<<}
dat Philips de verbeurtverklaring der Brugsche privilegiën bekrachtigd heeft, of hy stapt ter plaetse, waer men aen 't op te trekken kasteel bouwde, gebiedt de putten te vullen en ziet door de werklieden zyn bevel nakomen. Deze daed en haer gevolg verschrikten zoodanig den balliu en stadsschepenen, dat zy, veiligheidshalven, geraedzaem vonden 't hazepad te kiezen.
Brugge had verklaerd vry te willen zyn. De eens ontstokene vryheidsvlam liep bliksemsnel heel Vlaenderen door. Gent zelf, dat vroeger met kracht van eigenwille, die het steeds bezeten heeft, de belangen des konings tegen die des graven ondersteund had, Gent begon te wankelen. Châtillon door hoogmoed verdwaesd, door dwangzucht verblind, was onvoorzichtig genoeg, om de imposten van den koning zelven afgeschaft, te willen herstellen; en wel onder 't zelfde voorwendsel, dat te Brugge zoo veel misnoegen en tegenstreving verwekt had: namelyk de bekostiging der feesten voor's konings ontfangst. Onbegrypelyk! de les den Franschen reeds te Brugge gegeven, was voor hen verloren!
Na de haestelyke afkondiging, in Châtillons name op 't pui van't gentsche stadhuis gedaen, liep de avond vry woelig af: 's anderdaegs geen arbeid de gansche stad door. Nu ging er eene bedreiging van't magistraet uit, dat ieder die niet ter zyner gewone werkplaetse zou keeren, kort en goed zou opgeknoopt worden. Te drie ure 's namiddags heft op den Belforte de vervaerlyke Roelendsklok hare opstandstemme. Als met eenen tooverslag zyn alle vanen der ambachten en neeringen met hunne onderscheidene zinteekenen er op ontplooid. De stryd gloeit. Nagenoeg als te Brugge, zyn de Châtillonsgezinden verplicht naer 's Gravensteen, als laetste schuilplaets, te wyken. Die burg ging stormender hand ingenomen worden, als het magistraet, waervan reeds twee leden gesneuveld waren, van verdrag

{==223==} {>>pagina-aanduiding<<}
en overgave sprak; en, even als de balliu, eindigde met trouwe te zweren aen de opgestane menigte.
En nu zoude zich een jaer ontsluiten, niet minder dan dat van 1566, toen de nederlandsche onlusten uitbraken, den name van Wonderjaer verdienend. Het was 1302. Willem van Julik, proost van Maestricht, was uit Italie overgekomen, om den dood zyns broeders, zoo wreed na den slag van Bulscamp mishandeld, te wreken. Willem had 't kerkkleed voor 't harnas neêrgeleid by de gedachte, dat vaderlandsliefde een verhevene godsdienst is. Zoo dat nu, buiten de zeeuwsche edelen, uit hun land gebannen, de gemeenten op den Maestrichtschen proost, op de Coninck en Breydel mochten rekenen, hetgeen hunnen moed niet weinig verwakkerde. Het eerste, dat Willem van Julik bestond, was Brugges handel en vryheid te beschermen: te dien einde ondernam hy twee tochten, den eenen tegen de haven van Damme, den anderen tegen het slot van Male gericht.
De zegekreet, opgegaen by de overgave van die haven en de verdelging van dit slot, deed Gent uit zyne Leliaertsche sluimering ontwaken. De overwinnaer, uitgenoodigd door die stad, vertoonde zich weldra met zyne twee heldhaftige burgervrienden voor eene der stadspoorten; maer ook de Leliaerts waren ondertusschen niet stil gebleven. Niet dat dezen juist Philippe le Bel beminden; zy sidderden voor zyne onverzadelyke hebzucht, waervan de geschiedenis verscheidene verpletterende bewyzen bewaerd heeft, onder anderen, het door hem tot stand gebrachte uitroeien der weelderige tempelieren, en 't verslechten der in omloop gestelde munt, in zoo verre, dat die vorst den naem van Valschen munter heeft bekomen. Niet zonder rede vreesden dus de ryke gentsche Leliaerts, dat zy het met hunne stadsgenooten te zamen zouden moeten bekoopen. Aen dezen deden zy bevroeden, hoe vreeslyk de ver-
{==224==} {>>pagina-aanduiding<<}
gramde koning hunnen opstand zou beteugelen, daer hy reeds bevolen had, ter kastyding van Vlaenderen, een machtig leger by Cortryk te verzamelen. Willem van Julik, wien Gent gesloten bleef, vond geen beter redmiddel tegen dit gevormdwordende leger, dan naer't land der vier ambachten te wyken (1); doch de bezadigde Pieter de Coninck was geen man, om, by den eersten tegenstand, zoo grootsch een ontwerp spoedig op te geven. Met vyftien honderd voetgangers en honderd schutters trekt de weverdeken op Aerdenburg, neemt het in, en smyt er de lelievaen in't stof. De vyandelyke houding van Gent bracht echter ook Brugge aen 't weifelen. De angst voor de tuchtigende roede der Franschen was zoo groot, dat Brugge zelf op eenmael, als een lichtzinnig volk zich omwende, Pieter de Coninck nu haet voor liefde aenbood, en hem wanhopig verweet, zyne vaderstad en zyn vaderland, onberaden, verblind, op den boord des afgronds te hebben gesleept. De wanhoop sloeg tot woede over, en om dezer te 
ontwyken, vond de koene held het geraden, als balling Brugge te verlaten. De onvoorzichtigen! wat kon ooit roekeloozer zyn, dan zyne verdedigers dan juist te verbannen, als de Bruggelingen hunner meest noodig hadden! De gemeente had dan vergeten, dat Châtillon er zich altyd had op toegelegd, de familie der in Frankryk vastgehoudene ridderen te verdrukken? En dezen Châtillon zouden zy, afstammelingen der Belgen, nu kruipende genade afsmeeken!
Wat vond men in Châtillon? Een fransch masker, een hoofsche tooneelspeler. Pieter Flotte, Philips geliefde raedsman, beloofde hun op zyn woord van eere, dat de gouverneur, als vriend, als beschermer, enkelyk met drie honderd ruiteren zou binnentreden. Waerschynlyk om

{==225==} {>>pagina-aanduiding<<}
allen weêrstand te voorkomen, kondigde men door de geheele stad af, dat tot den volgenden dagerade de stadspoorten zouden openstaen voor allen, die eenige vervolging mochten of meenden te duchten te hebben. Er trokken die nacht niet min dan vyf honderd burgers uit, om zich in de richting van Damme en Aerdenburg te begeven, waer zy de beide dappere, brugsche kopstukken gingen opzoeken.
Nauwelyks was't uitstel gejond om Brugge te begeven, voorby, of Châtillon trok er binnen, niet alleen van een aental wapenknechten en schutters, maer ook van zeventien honderd ruiters omgeven! Dit ontsloot den kortzichtigsten burgeren de oogen voor goed. Op 't vertoog wegens die ongewone wacht en macht gedaen, antwoordde de gouverneur barsch genoeg, dat hy al degenen, die 't slot van Male hadden verdelgd, door die macht wilde straffen. Ook vertelde men, dat hy, als een andere Amman, reeds van de galg had gesproken, die 's volgenden daegs met eene goede prooi voor de raven zou voorzien zyn. Het lukte verscheidenen burgeren uit de stad tot de ballingen over teloopen om ze te smeeken zich voor den aenstaenden dageraed voor Brugges poort te bevinden, indien zy hunne medeburgers met vrouw en kind wilden redden. Er werd natuerlyk in dien nacht van donderdag tot vrydag te Brugge niet veel geslapen; meer dan eene tyding liep er rond, die op 't ontvlambare gemoed der bevolking werkte, en voor de grootte des gevaers zelven heuren moed deed herleven. Men vertelde onder anderen, dat zekere vrouw eenen franschen ridder, die haer huis en de stad wilde begeven, naer de rede van dit vertrek had gevraegd; waerop de krygsman verklaerd had geen getuige te willen zyn van 't bloedige tooneel, dat spoedig beginnen zou, en dat zoo stellig beraemd was, dat geen enkele der fransche ridderen zich gedurende dien nacht ontwapend had. Dit ontwerp van algemeene verwoesting werd op een oogenblik

{==226==} {>>pagina-aanduiding<<}
verspreid. De burgers wapenden zich in der stilte, en verwachtten met de terugkomst der ballingen het seinwoord: Schild en Vriend.
De terugkeerenden hadden onderwege een goed deel boeren en burgers, van Damme en Aerdenburg opgedaen, in der voege, dat hun getal nagenoeg op zes duizend man kon beloopen. Zy naderen stil tot de H. Kruiskerk, en beslissen, dat vyftien honderd hunner aen de vier stadspoorten post zullen vatten, om den vluchtenden Franschen 't pas af te snyden: de eene helft door de Coninck, de andere door Breydel voortgeleid. Deze laetsten dringen over de grachten, half gevuld door de Franschen, de stad in, en trekken rechtstreeks op Châtillons woonstede voort. De opstandskreet was uitgebroken: Schild en Vriend! Vlaenderen den Leeuw! wat walsch is, valsch is! Slaet dood!
Daer verwachtten zich de Franschen niet aen: in hunner onthutsing, springen zy, al of niet ontwapend van hunne koets op, vliegen op de straet ten stryde; maer verward, by nacht in eene vreemde stad overvallen, verdunt telkens hun getal en stroomt hun bloed langs alle kanten. De opgestovene Châtillon had gewaend de volkswoede te kunnen bedwingen; maer op zyn ros, van pylen doorboord, ziet hy zich weldra verplicht met Pieter Flotte te vluchten. Gelukkig bereikte hy eene woon, waer zy eerst met den volgenden nacht dorsten uit ontsnappen.
Op de groote markt greep er eene felle worsteling plaets. 's Legers marschalk Walther van Starrebruck had er eene menigte fransche ridders vereenigd. Daer henen snellen Breydel en de Coninck, terwyl uit alle staten strydzieke burgers toegolven, en vrouwen en gryzaerds eenen steenregen van de daken neêrstorten. Walther bezweek met de zynen, maer die Franschen ten minste bezweken niet zonder eenigen roem.
De Vlamingen schenen zich te rechter ure eener krygsliste,

{==227==} {>>pagina-aanduiding<<}
door den Bybel aengehaeld, herinnerd te hebben. Men leest daer, (Boek der Rechteren, XII, 6 en 7), dat die van Galaad al degenen, van Ephraïm, die 't woord Schibboleth niet konden uitbrengen, afgemaekt hebben. Die wenk ging voor de ballingen niet verloren. Alle Franschen die den dood wilden ontvluchten, en aen eene der poorten of elders aengehouden, het seinwoord Schild en Vriend niet richtig konden uitbrengen, werden afgemaekt. De nacht liep ten einde, maer de taek der wraekzucht was niet afgedaen. Ballingen en burgers doorliepen de stad en deden alom weerlooze slachtoffers onder hunne byl vallen. Edoch niet alomme zweeg het medelyden. Uit erkentelykheid jegens den ridder, die zich uit de te moordene stad had willen begeven, schonk menige Vlaming anderen ridderen eene veilige schuilplaets.
En nu heerschte eene doodsche stilte de heele stad door. Balling en burger hadden uitgewoed, en de zegepralende klauwaert stortte een dankgebed uit, omringd van de zynen, door zyne troepen beveiligd, en leî zich te slapen.
De chronykschryver Van Velthem getuigt:

Desen dach heet men te Brugge 
Goed vridach om dese daet. 


Het was een onvergeetbare dag van volkswraek, die den vermetelen vreemdeling bewees, hoe gevaerlyk het is den Leeuw in zyne kracht, ook met vreesselyke macht, te bestoken. Het Brugsche volk had drie dagen noodig om de gesneuvelde Franschen op wagens naer buiten ten grave te vervoeren. Het getal der gesneuvelden kon op 4,500 beloopen.
De geschiedenis, die van de Siciliaensche Vespers spreekt, zou dit bloedbad de Brugsche Mettenen mogen noemen.

De slaven van den dwingland vielen 
Voor 't dondersein van: Schild en vrind! 

{==228==} {>>pagina-aanduiding<<}

De dood vloog op hun laffe hielen, 
En pletterde hun albewind. 
Laet nu hun broeders tot ons komen 
En wraek van Brugges neêrlaeg droomen: 
'T is 't zelfde graf, dat hen verwacht. 
Zy daegt, de laetste hunner zonnen: 
Te Brugge is 't vryheidswerk begonnen, 
Het wordt te Groeningen volbracht (1). 




Derde hoofdstuk.


De Groeningskouter.


Ils sont tous là, voyez! l'oeil ardent, le front haut; 
A l'appel de leurs chefs nul d'eux n'est en défaut. 
Le seul cri répété dans leurs villes: Aux armes! 
Les a fait arriver, le coeur exempt d'alarmes, 
Pour combattre, pour vaincre... et fùt-ce pour mourir, 
La mort même à leurs yeux est belle à conquérir. 
 
A. Matthieu, la bataille des Épérons. pag. 16. 



Daer staen zy allen, 't oog ontgloeid, 't hoofd opgeheven. 
Elk heeft zich naer den roep zyns oversten begeven; 
En de enkle wapenkreet van stad tot stad herhaeld, 
Zweept allen voort, opdat de bloedschuld zy betaeld! 
De stryd, de zegeprael beheerscht hun ziel en zinnen; 
De dood is zelve een palm, en schoon is 't dien te winnen. 


Het tweede bedryf dezes innig schokkenden volksdramas, uit zoo vele ingewikkelde tooneelen samengesteld, was hiermede als afgeloopen; maer de rollen waren op verre na nog niet uitgespeeld. Met wat gemoedsgesteltenis Philippe-le-bel dit vernemen zou, was niet mogelyk te raden; maer wie kon doorgronden, hoe hy zich over Brugge wreken, en, eens Brugge gedempt, de yzeren voetzool op 's Vlamings

{==229==} {>>pagina-aanduiding<<}
borst verpletterend zetten zoude? Die uitkomst zal zich weldra voor onzen geest ophelderen.
Wanneer Gent den zegeprael der Brugsche Liebaerts vernam, begon er mede in Oost-Vlaenderens hoofdstad van lieverlede meer en meer eene zucht te woelen, om hare west-vlaendersche zuster na te volgen; doch de fransche vorst wist door zyne schoone beloften en de nieuwe privilegiën, die hy den Gentenare toestond, de Leliaerts zoodanig in de hand te werken, dat er hunne party diepere wortels dan te voren schoot.
Doch ‘te Brugge is 't vryheidswerk begonnen.’ Vooraleer de jonge proost van Maestricht de vier ambachten verliet, begaf hy zich tot den heere van Moerzeke, by wien de Graef van Vlaenderen, vaerdig om 't Rupelmondsche slot te verlaten, zynen degen neêrgeleid had: ondanks den heere van Moerzeke, ging hy en haelde dit erfelyke heldenstael af, drukte het vurig tegen zyn hert en riep, het in de forsche vuist ten hoogen stekend, uit: ‘Ziet daer mynen nieuwen kerkstaf! aen my voortaen de krysgevaren, aen my voortaen het heilige zwaerd van Guido van Dampierre, dat de gevangene onschuld over den trouweloozen dwingeland wreken zal.’ Een aental ridders van Zeeland waren door de ballingschap aen de dwinglandy des nieuwen graven van Holland, Jan van Avesnes, ontvlucht, en hadden zich onder de banier van Willem van Julik geschaerd; onder dezen telde men Willem van Renesse en 't edele huis der van Borselen.
Hun opperhoofd, na eenige dagen te Brugge de lucht der vryheid geademd te hebben, wilde zich door eenig merkwaerdig feit waerdig toonen der brugsche helden. Hy trok dus op om 't oude verblyf der graven van Vlaenderen, 't slot van Wynendale, door zeven honderd Franschen bezet, te belegeren. Men bood kloeken weêrstand, doch men kon 't niet volhouden. Van allen werd, na de overgave, een

{==230==} {>>pagina-aanduiding<<}
enkele over den kling gejaegd, namelyk de Schouteet van Thourout, een leliaertsche verrader. De stad Ypere en na deze Veurne; Dixmude en Nieupoort erkenden weldra 't gezach des overwinnaers; maer Cassel stond pal. Welgelegen, welversterkt, welvoorzien van krygstuigen en mondbehoeften, scheen die stad, door eenen Leliaertschen ridder verdedigd, den vyand stout uit te dagen: ook sloeg zy eenen eersten aenval af, en men zag zich verplicht tot eene regelmatige walinsluiting over te gaen.
De twee gunstelingen van Philips, vroeger door hunnen haet tegen Vlaenderen, nu door de vlucht vereenigd, trokken beide niet tot Parys toe voort. Pieter Flotte ging niet verder dan Ryssel, en zwoer, nimmer naer Frankryk terug te keeren, vóor hy de schande in 't bloed der muiteren had uitgewischt. Châtillon, na bevelen gegeven te hebben ter versterking des bezets van 't Cortryksche kasteel, bracht zelf in den Louvre de tyding der brugsche Metten over.
Graef Robert van Artois, dien wy reeds als overwinnaer in den slag van Bulscamp leerden kennen en schatten, was de lieveling des konings en der koninginne, hy was de man, wien Frankryk de eere zyner weêrwraek toevertrouwde. Deze werd gelast den oproep te doen aen alle leen- en wapenmannen des franschen troons om zich op de grenzen van Vlaenderen te verzamelen. Aenvanglyk had Raoul de Nesle zich reeds, met vyftien honderd man naer St Omer begeven, opdat men Cassel vervolgens zoude ontzetten. Om dit doel te bereiken, verwachtte hy nu de aenkomst van 't fransche leger ter versterking zyner te zwakke macht.
Ondertusschen was de intrede Willems van Julik binnen Brugge allerplechtigst geweest. Vreugdekreten, klokgedommel, straet- en huisvercieringen, geschenken der gemeente, niets had er aen ontbroken. Hy had hierna de inwoners van Brugge en van 't Brugsche Vrye aengezet,

{==231==} {>>pagina-aanduiding<<}
om te zamen tegen 't kasteel van Cortryk op te trekken, dat door den kastelein van Lens verdedigd werd, die een deel dier stad had doen in brand steken. Doch die ontzetting ging even weinig voorspoedig als die des kasteels van Cassel voort. Maer nauwelyks was de grave van Artois aengekomen om zich tegen Cassel te richten, of de gemelde kastelein liet hem, door eenen bode, ten dringenste smeeken, te zyner hulpe over te vliegen: deshalve wyzigde de fransche legerheer zyn eerste ontwerp, vervolgde zynen tocht naer Ryssel, en beval aen Raoul de Nesle hem tot bystand naer den kasteele van Cortryk te volgen. Maer Willem van Julik dies te bekwamer tyde onderricht, riep dadelyk de macht, welke Cassel omcingelde, tot zich, en liet daer enkel zoo veel volks als er noodig was, om de bezetting dier stad te beletten eenen uitval te doen.
Onder de muren van Cortryk lag eene vlakke verhevenheid, de Groeningskouter genoemd. Dit plein was in 't noorden door de Leye begrensd, in 't westen door degrachten des kasteels, oost- en zuidwaerts door een rivierken. Hier was het oord, waer Willem van Julik zyn legerken tot dat van Guido van Namen bracht; hier was het oord ter vaderlandsche samenkomst bepaeld voor de Vlamingen, die dachten, dat de vryheid door God allen volke geschonken, niemande door eenen sterveling mag ontrukt worden, en dat eens helden graf de wieg is der volksonafhanglykheid; hier was het oord, waer de Klauwaerts zich andermale, maer ditmael by helderen dage, onder 't leeuwenvaendel, wilden samenscharen.
Men zou zich deerlyk bedriegen, indien men waende, dat de Vlamingen een hoop slecht gewapende mannen waren, van allen kanten naer Groeninge toegestroomd, door geene regelmatige krygsoefening opgeleid, door geene ernstige krygstucht bestuerd, door geene eenzelvige gedachte verbonden en bezield. Neen, het tegenstrydige is

{==232==} {>>pagina-aanduiding<<}
waer. Het krygswezen onzer gemeenten was alleszins voorbeeldig ingericht; en 't schynt gegrond te zyn, dat het, uit romeinsche krygsinrichtingen geboren, zich onafgebroken door de tyden heen, by ons had weten voort te planten (1).
Nemen wy nu 't leger onzer dappere en wel verordende klauwaerts in oogenschouw. De mannen, die eerst van allen onze aendacht tot zich trekken, zyn Brugges burgers. De leden der ambachten stonden om hunne dekens geschaerd, even als de kloekgewapende en weluitgeruste neeringen. Vurigst snakten de mannen van 't Brugsche Vrye naer den stryde. Willem van Julik, wiens oproep zy beantwoord hadden, had ze met jeugdige geestdrift vervuld. Zy sloten opgetogen en koen de goedendags in hunne forschgespierde vuisten vast (2).
Buiten de zeeuwsche en duitsche ridders, der vlaemsche zake getrouw, waren er ook enkelen van Henegouwen der dwinglandy van grave Jan ontweken. Men geloove niet, dat de vlaemsche adel zonder vertegenwoordigers was onder de voornamen des legers; trouwens, niet elk vlaemsch edelman had zich door de schoone beloften van Philips laten medeslepen, of, uit angst van zyne prooi te worden,

{==233==} {>>pagina-aanduiding<<}
tegen zyn geweten willen handelen. Wy zagen reeds, dat een goed getal vlaemscher edellieden niet geaerzeld had, den gryzen grave tot in den Louvre te volgen, en dien ten gevolge, deelgenoot zyner boeien te worden. Menig ander vlaemsch ridder wilde thans ook goed en bloed opzetten, om de grootmoedige gevangenen te verlossen en Vlaenderen op den oever des afgronds te redden.
Waerlyk, hunne namen zyn te dierbaer en heilig, om niet als zoo vele onsterflyk stralende blazoenen, tot den laetsten nageslachte overgebracht te worden. Het waren Boudewyn van Poperinghe, markgraef van Aelst, Seger en Jan van Gent, Boudewyn en Jan van Hondschote, Robert van Leeuweghem, Walther van Vinckt, Geeraert van Rode, Michiel van Carvin, Seger van Cortryk, Gillis van Mullem, Arnold van Audenaerde, Eustachius van Maldeghem, Eustachius en Hellin van Calcken, Jan vander Woestyne, Jan van Meenen, Jacob van Lembeke, Jan van Doornik, Franco van Somerghem, Gillis van Poelvoorde, Gillis van Moorslede, Pieter van Belle, Daniël van Balleghem, Alexis van Assenede, Godfried van Wercken, Boudewyn van Winendale, Gilbert van Beernem, Gilbert van Duinkerke, Michiel van Coudekerke, Philips de Moor, Kellin van Steelant, Jan Pieter en Lodewyk van Lichtervelde, Jan van Cockelare, Boudewyn van Crombeke, Arnold van Beerst, Boudewyn van Raveschoot, Rogier van Ghistele, Willem van Breedermeersch, Henrik van Pitthem, Frans van Meulebeke, Salomon van Seveerte, Walther van Deynze, van Heyne, van Nockere, van Anseghem, van Landeghem, van Harzeele, van Masemen, van Vosselaere, Willem van Bornem, ridder der hospitaelsorde, die met Jan Breydel den aenval van Maldeghems slot had doorgezet. Deze ridder voerde 't bevel over de zoo genoemde Ridders der Zwaen. Ook bevonden er zich witte, zwarte en gryze tempelieren of tempelheeren by.

{==234==} {>>pagina-aanduiding<<}

Hoe sterk de party der Leliaerts in verscheidene steden ook zyn mocht, zoo had zy echter de trouw en den moed van Gent en Ypere (met Brugge de voorname steden des lands) niet geheel aen banden kunnen leggen. Uit de hoofdstad van Oost-Vlaenderen en derzelver omtrek, waren zeven honderd burgers by nachte vertrokken en naer Groeninge gevlogen, niettegenstaende het magistraet, dat het ballingschap tegen zulke uitwykelingen had uitgesproken. De ridder Jan Borluut stond aen hun hoofd, gevolgd van verscheidene andere edelmannen. Ook in Ypere had een groot getal dapperen den tegenstand der Leliaerts weten te verydelen. Vyf honderd wapenknechts en zeven honderd schutters hadden den oproer: Naer Groeninge! aengeheven. Ook waren er, daegs voor den slag zes honderd krygers uit het markgraefschap van Namen aengekomen.
Wy hebben gezien, hoe de geestelyken van Vlaenderen zich op eene waerdige wyze gedroegen om Bonifacius den VIIIen tot beschermheer des rampzaligen graven Guido aen te winnen, toen er een door hun geteekend verzoekschrift door 's graven gezanten den Pause werd aengeboden. Het medelyden, dat in hunne ziel huisde, scheen met al de opbruisching van verontwaerdiging en heldentoorn in den boezem eens eenvoudigen leekebroeders overgegaen te zyn. De naïeve geschiedschryver Marcus van Vaernewyck zal ons voorloopig in dezer voege met hem bekend maken: ‘Eer den stryt ghebeurde, zoo was in 't clooster van der Doest een conveers, ghenoemt broeder Willem van Renesse, die hoorde zeggen, dat die principaelste ende vroomste van den Noort Vrye, ende die van Brugghe, met Mher Jan van Renesse naer Cortrycke gheweest waren, om die Franchoysen te bevechten. Dit aenstack zyn manlick herte, ende couragie, ende ginck ter Doest in den stal, ende nam met hem twee meeriën. Die eene vercocht hy ende gaf ze goeden koop: te weten, om eenen grooten, sterken staf, om

{==235==} {>>pagina-aanduiding<<}
een zweert, ende luttel ghelts, ende op die ander meerie zoo reet hy met grooter haesten naer Cortrycke daer hy nogh in tydts quam (1).’
Wat die leekebroeder in den slag verrichtte, zullen wy verder uit den zelfden schryver nagaen.
Het vlaemsche leger wordt op twintig duizend stryders gerekend. Dit burgerleger, gereed om tegen den vyand den laetsten man op te zetten, geleek aen David, die den machtigen Goliath bestryden zou. Men schat in der daed het fransche leger op zeven duizend vyf honderd ridders, tien duizend schutters en veertig duizend wapenknechten, dat eene macht niet min dan zeven-en-vyftig duizend man daerstelde. En dit is nog de minstgezwollene berekening.
Frankryk had niet alleen op eigenen bodem geworven: niet te vreden met den adel van 's ryks verschillende provinciën, met de kundigste schutters van Piemont en Lombardye, had men ook eenen oproep gericht aen vergelegene volken, om ze ter buitverklaring en verwoesting van Belgie op te trommelen. Men had krygers afgelokt uit Spanjen en Navarre, tot de koningen toe van Majorca en Melide, die men echter niet machtiger aenschouwen moet dan gewone baroenen. Men vond er ook twee graven onder, die als Vlaenderens naburen en stamverwanten aen de strydende vryheid hunnen arm verschuldigd waren, terwyl zy nu, den vyand dienend, op hun voordeel by Vlaenderens aenstaende splitsing rekenden: de een hiet Godfried van Braband en de andere Jan Van Henegouwen.
Verdelging en brand hadden den veldheer, graef van Artois, by zynen inval in het land een vreeselyk pad gebaend: want de wreedaerd had zich der beeldspreukige vermaning herinnerd, hem door de booze Joanna toegericht: ‘De zeugen van Vlaenderen en hare jongskens met

{==236==} {>>pagina-aanduiding<<}
zyn zwaerd te doorbooren, en al de honden van Vlaenderen dood te slaen (1).’
Helsche vermaning eener furie! Ook ging de woede der Franschen zoo verre, dat zy de steenen beelden in de kerken als razend aenvielen om hun 't hoofd af te slaen; als eene voorspelling des ysselyken beeldenstorms, die derde halve eeuw later uit het zelfde zuiden naer Belgie zou overbruischen! Door deze en dergelyke baldadigheden van allerlei aerd dachten de Franschen den schrik rond te zaeien, maer zy oogsten enkel de gramschap, de verontwaerdiging, den wrevel en haet des Vlamings in.
Woensdag, 11en july 1302, rees de zon nevelig op: ‘Mannen!’ riep Guido van Namen uit, ‘grypt moed: indien de zon zich verbergt, zullen wy te gemakkelyker in de schaduwe vechten!’
Doch, voor wy verder gaen, moeten wy hier eene doling bestryden, die by sommigen te lang voortgeworteld heeft. Men wil, dat de Vlamingen vooraf eene gracht, die hen van 't fransch leger scheidde, dieper en breeder gedolven, en die vervolgens met takken en groenloover overdekt hadden, om aen hunne bestryders die krygslist te verbergen. Dit oud vertelselken is niet alleen blykbaer onwaerschynelyk, maer onwaer. De waerheidlievende Lodewyk van Velthem, tydgenoot van den slag, loochent ten stelligste, dat het bestaen van die gracht voor de franschen een geheim was, en verklaert zulks in dezer voege:

Nu doet u selc logen verstaen 
Ende seeghen van dire gracht saen [seffens] 

{==237==} {>>pagina-aanduiding<<}

Dat se die Fransoysen wisten niet, 
En dat si daeromme hadden verdriet. 
Dat is scheren ende groet spel (1). 


De Vlamingen hadden hunne vaste hoop op geheel iets anders dan op eene krygslist gebouwd. Zy rekenden op den zegeprael door hulp van God en hunnen arm, of op eenen stillen slaep in vaderlandscher aerde. Ook hadden zy den dag met bidden en vasten begonnen. De hoofden des legers nuttigden niets anders dan wat visch en wat suerkel. Hierna sloegen zy eenige uitstekende burgers, gelyk Jan Breydel en Pieter de Coninck tot ridders: want zy hadden zich niet langer om 't bevel van Philips te bekreunen, die verboden had iemand buiten zyner wete tot ridder te verheffen. Willem van Julik en Guido van Namen spraken door krachtige woorden den volke moed in 't lyf. Willem van Renesse voegde er den vaderlandschen kreet by van: Vlaenderen den Leeuw! die geheel den omtrek door weêrgalmde.
En nu volgde een der plechtigste tooneelen die de aerde zien kan! Toen de priester, die zich op eene hoogte te midden des legers bevond, het brood des reizigers ten laetsten kerkgerechte, als 't vaerwel der kerk aen hare kinders ophief, lagen allen op de knieën voor den hoogen Rechter, en op 't oogenblik, dat hy 's Heeren lichaem nuttigde, bracht elk borger een deelken van den vaderland-
{==238==} {>>pagina-aanduiding<<}
schen grond tot zyne lippen: heilig zinnebeeld, dat een vlaemsch dichter herinnerde:

Heilig, ja, der vaedren grond! 
Als het heir, dat zich verbond 
Om de Gallen neêr te vellen 
Op den Groenings akker, 't bloed 
Fier door de aedren voelde zwellen 
Van heldhaften vryheidsgloed. 
 
Als elk overste van 't heir 
'S heeren lichaem nutte, en neêr - 
Knielde, en voor den priester bukte, 
Bracht elk kryger ook wat aerd 
Van den erfgrond, dien hy drukte, 
Aen de lip, en greep naer 't zwaerd. 


Het leger was volgender wyze verdeeld: ten einde allen uitval van de bezetting des kasteels te voorkomen waren er twaelf honderd Yperlingen op de stadsvesten geplaetst, het overige deel van 't heir halvemaengewyze voor de gracht in volmaekter orde geschaerd. Te zelfder tyde stonden by 't klooster der gryze nonnen de mannen van 't Brugsche-Vrye tegen de stadsverschansingen, terwyl de linker vleugel, uit de neeringen van Brugge bestaende, zich tot aen eenen hoek uitstrekte, door die gracht omboord, welke zich daer omwendde om Leyewaert te loopen.
Willem van Julik en Guido van Namen van hunne peerden afgestegen, hadden zich met eenen goedendag in de hand in 't midden der krygeren van 't Brugsche-Vrye geplaetst, die den allergevaerlyksten stand hadden ingenomen, namelyk dichtst by den franschen legerkampe en den kasteele. Jan van Renesse, Huig van Arkel en andere ridders hadden dit voorbeeld gevolgd.
De vyand had zich zynerzyds op de baen van Doornik, by 't kasteel van Mosschere, in slagorde geschikt. Zyne macht was in tien voorname corpsen verdeeld. Het eerste telde maer vier honderd peerden, maer een getal schutters

{==239==} {>>pagina-aanduiding<<}
van verschillende natiën, onder anderen uit Spanjen; het tweede en derde uit twaelf honderd ruiteren saemgesteld had Raoul en Guido de Nesle aen 't hoofd. Onder die ruiters bevond zich Jan Haveskerke, die onlangs Cassel tegen Willem van Julik verdedigd had. - Den grave van Clermont gehoorzaemden acht honderd ridders. - De graef van Artois had er een duizendtal onder zich. Deze opperbevelhebber was kennelyk niet alleen door zynen glinsterenden wapendosch, maer ook door zyne forsche gestalte, aen welke zyn reusachtig ros beantwoordde. - Zes honderd ridders volgden den graef Guido van Saint-Pol, by welke zich een ander corps, niet min talryk dan dat des opperbevelhebbers schaerde. De achtste batalie bestond uit duitschen ridderen, geleid door den graef van Saxen en beide heeren van Serrebruck, brandend van ongeduld om hunnen broeder, door de Bruggelingen afgemaekt, te wreken. - De negende krygsschare telde acht honderd ruiters, die Godfried van Aerschot, oom van den brabandschen hertog, ten franschen heire gebracht had. Als achterhoede des legers, was de laetste de sterkste van allen. In der daed telde zy slechts twee honderd ruiters, maer tien duizend bogen- en dertig duizend wapensergianten, uit alle de onderscheidene gewesten van het franscheryk saemgeworven. Die zeker moest niet de minst bloedzuchtige zyn: Jacob van Châtillon, die aen hun hoofd stond, trachtte zyne wraekgevoelens in hunne harten over te planten.
Nog hatelyker dan deze dwingeland, Philips evenbeeld, was de ridder Willem van Mosschere, een vlaemsch leliaert, heere van 't nabyzynde kasteel, en dus met al de plaetselyke bezonderheden van den Groeningkouter zeer nauw bekend. Deze buitgierige snoodaerd zou de gids wezen des vyands.
De eenigszins poëtische bygeloovigheden omtrent voorspoken, die nog in onzen lande niet uitgeroeid zyn, en waeraen, zoo men beweert, Napoleon zelf geloofde, waren

{==240==} {>>pagina-aanduiding<<}
nog in zwang. Zulke voorteekenen waren er geweest, zoo men wil, die den opperbevelhebber ten minste voorzichtigheid hadden moeten aenraden.

Terug, o Robert, woest ontglommen 
In wraekzucht en vermeetlen gloed! 
Terug met uw verwaende drommen! 
Het graf barst open voor uw' voet. 
Ziet gy die sombre raef niet spooken 
Om 't hoofd, God tergend opgestoken? 
Dra stort in 't bloedig zand uw trots; 
En 't uitgevaste heir der raven 
Stort op uw lyk, dat zy begraven 
In juichende ingewanden, los (1). 


Spoedig zoude 't sein ten aenval gegeven worden; de kastelein van Lens had, van den spitse des kasteels, eenige lichtende vuerpylen in de richting der abtdy van Groeningen gezonden, om den Franschen den stand der Vlamingen aen te duiden. De graef van Artois gebiedt zyne marschalken zich des te verzekeren. Hy stond niet weinig verwonderd, toen men hem bevestigde, dat de vyanden, ver van te vluchten voor zulke ontzachelyke macht, haer staendenvoets afwachteden. Hy verheugde er zich over, by 't denkbeeld, dat hy hierdoor de gelegenheid won, de strydbare mannen Vlaenderens op eenmael te verpletteren, en met de gryzaerds, vrouwen en kinderen later te handelen volgens de vermaning der koningin. Niet alle hem onderhoorige bevelhebbers keurden de gedachte van zulken overhaesten aenval goed. Onder anderen was er een, die de Vlamingen van naderby moest kennen en ze volstrekt afkeurde: namelyk Godfried van Braband, welke aenried den stryd ten minste eenen dag te verschuiven: ‘Want, zeide hy, de vlaemsche militie is weinig gewend zonder leeftocht in een kamp te verblyven, en moet zich deshalve eerlang versprei-
{==241==} {>>pagina-aanduiding<<}
den en ontbinden.’ Doch de graef van Artois wilde de zon, voor 't voltrekken zyner wraek en eer, niet laten ondergaen.
Hy richtte de ruiterbenden in drie voorname verdeelingen, waervan eene hem en de twee andere Raoul de Melun en Guido van Saint-Pol tot bevelhebbers hadden. Ondertusschen wendden zich, ten voorspel des stryds, de italiaensche schutters in de ligging des Sweveghemschen wegs, waer eenige, door dichte hagen bedekte, vlaemsche schutters zich geplaetst hadden. Reeds snorde en vloog er een dichte pylenzwerm hun boven het hoofd; maer de heer van Valpaga zich tot d'Artois richtende: ‘Heere, die vileins zullen nog zoo veel doen, sprak hy, dat hun de eere des dags zal blyven. Beslissen zy de zaek, wat doch zal er den adeldom ter verrichting overblyven?’ - ‘Welaen, men taste ze maer aen,’ riep de graef driftig uit. Doch ook tegen zulke overhaesting stelden zich de italiaensche marschalken. ‘De ruiters, spraken zy, dienen eerst dan de Vlamingen te vervolgen, als de schutters hen uit hunne grachten en verschansingen gejaegd hebben.’ De constabel Raoul de Nesle viel dezen gevoele by, maer de echt zyner dochter met Willem van Julik en zyn vroeger grootmoedig bestuer over de Vlamingen, maekten hem by d'Artois verdacht: ‘De duivel (riep hy uit) nu komt de raed der Lombaerders in 't spel! en gy, Constabel, gy ook hebt de wolvenhuid nog niet afgeleid.’ ‘Heere grave, was dezes eenigzins bezadigd antwoord, indien gy u zoo verre als ik begeeft, zult gy diep tot den vyand indringen.’ Na deze woorden rent de Constabel te viervoet henen, gevolgd van de zynen. Het ging hier zoo driftig, zoo onberaden aen, dat de verbitterde ridders, die hem nadraefden, de italiaensche schutters onder de hoeven hunner paerden vertraden; het ging zelfs zoo verre, dat zy allen, de zege willende bevechten, uit dolle afgunst tegen dezen, de pezen hunner bogen met den zwaerde afsneden. De vlaemsche schutters door dien overgolvenden schok

{==242==} {>>pagina-aanduiding<<}
verbysterd, trokken schielyk achteruit, zich een luttel van de groeninger gracht verwyderend. Ook de daer opgerichte verschansingen konden dien alles medeslependen aenval niet wederstaen. Hoe de ruitery der Vlamingen, wier rangen zy openscheurden dezen was toegevlogen, is duister, daer 't niet blykt, of zy eenen gemakkelyken doortocht hebbe gevonden, of de gracht met dooden opgevuld, overgetrokken zy.
Thans waren beide volken, letterlyk gesproken, handgemeen. Raoul de Nesle, zynen woorde getrouw, viel Willem van Julik aen en smeet hem omverre, doch uit dien 's handen gered, ging deze voort met stryden, en schitterde even als Jan van Renesse door zynen moed uit. Zyne vaen, door Jan van Gent gedragen, even als die der gentsche stad aen Seger Loncke toevertrouwd, hield goeden stand tegenover de grootere macht. Men verstaet licht, dat de bezetting des Cortrykschen kasteels, hoe duchtig ook bewaekt, niet naliet eenen uitval te beproeven om de Vlamingen in de flank aen te tasten. Die beweging, welke de Yperlingen niet konden beletten, werd ten minste door hen bedwongen.
Die uitval wakkerde de Franschen aen, en boezemde den overigen Vlamingen, die niet seffens met deszelfs beteugeling bekend waren, oogenblikkelyk schrik in. Niet alleen vluchteden eenigen stadwaerts, terwyl anderen zich in de Leye wierpen, maer 't gansche vlaemsche leger werd tot tegen de muren der abtdy van Groeningen teruggesmeten. Hoog was de nood geklommen.
In die abtdy, door Beatrix van Dampierre gesticht, vereerde men een Mariabeeld, als wonderdadig bekend. Guido Dampierre door den volksstroom tot aen de abtdy medegesleept, herinnert zich zyner godvruchtige voorzaten, zyner zuster Philippine, zyns vaders en der ongelukkige Moedermaget, die in haren zoon zoo veel leed, en hield stand. ‘Heilige moeder Gods, roept hy vol vertrouwen uit, sta

{==243==} {>>pagina-aanduiding<<}
ons by in dezen nood.’ Dit gebed treft den Vlaming, hy staet mede en wil ten stryde keeren. Godsdienst en vaderland spreken luider dan de angst. Men vliegt weder ter worsteling en dryft de Franschen tot aen de gracht terug. Raoul de Nesle, wien Jan Borluut te vergeefs vermaent om zynen degen over te geven, de grootmoedige Raoul, liever dan verdacht voortteleven, valt dood neder. Twee aertsvyanden willen den ouden gouverneur der Vlamingen wreken, namelyk zyn opvolger Jacob van Châtillon en Pieter Flotte, niet minder gehaet van Vlaenderen dan van Rome! Alle beide bezwyken aen Raouls zyde.
Eene heldendaed, die ons den heldentrek van Huldenberg in den slag van Steppe (1213) in 't geheugen brengt, vergunt ons eenen stond te ademen te midden dier bloedige worsteling. Willem van Julik, wien 't verdere stryden onmogelyk was gemaekt, werd met bebloeden aengezichte uit den slag geleid. Zyn schildknaep, om alle ontmoediging by de Vlamingen door dit afwezen te voorkomen, trekt zyns meesters wapendosch aen, en schiet de stryders in, onder 't geroep! ‘Nog is Gulik hier!’
Het was negen ure 's morgens geworden. Met verwondering en woede verneemt de Opperbevelhebber, dat de slag onbeslist hing. Een fransche ridder vermaent hem de gekende gracht niet uit het oog te verliezen en Raoul de Nesle op 't spoor te volgen. Voor alle antwoord stuift hy recht voorwaerts, roepende: ‘Die my minnet, volge!’ Zyn peerd, van de spoor ten bloede gestoken, wipt met eenen geweldigen sprong de gracht over en voert hem te midden des vyands, waer de leeuwenvane zich verhief. Op dit gezicht bruischt zyn toorn, en hy bukt zich, om ze aen flarden te scheuren. De vreeselyke monnik, Broeder Willem van Renesse, bemerkt, dat by die beweging eene der stegelgrepen den vermetele ontschoten is, en rukt op dit oogenblik den graef, die alle verwering vergeet te bate te nemen,

{==244==} {>>pagina-aanduiding<<}
uit den zadel. Eenige mannen uit de neering der brugsche makelaren schieten toe. De duizelige zoekt, aen wien hy zyn zwaerd zou overgeven en roept in 't fransch: ‘Ik ben de graef van Artois!’ Zy schreeuwen hem tegen: ‘Hier en is geen edelman, noch iemand die u verstaen kan!’ Guido van Namen snelt te zyner redding, maer, van dertig wonden doorboord, viel hy reeds neder.
Montjoie Saint-Denis! herhaelden de ridders, die den rampzaligen seneskael nagestreefd waren, onbewust, wat er gebeurd was of omging, en, als verblinden voortrennend, stortten zy de een over d' ander de gracht in. Het viel den Vlamingen, die de daer tegen over ryzende hoogte bezetteden, niet moeielyk, hen daer af te maken, in zoo verre zy elkander in dit ysselyke storten en botsen niet dood worstelden. Daer nam de Vlaming andermael eene bloedige weêrwraek, na de brugsche metten, over de wreedheid der Franschen by hunnen laetsten inval in het land. Daer bezweken koningen, prinsen, baenderheeren, ridders, allen even ellendig, ja, nog ellendiger dan hun legerhoofd, die ten minste door 's menschen handen werd afgemaekt, terwyl deze goeddeels door hunne eigene makkers verpletterd, verstikt en onderhunne paerden begraven werden.
Guido van Namen en Willem van Julik met de gansche vlaemsche ridderschap in den zadel zittend, trokken de gracht, den vyande tot afgrond geworden, door, om langs de oosterzyde hunner verschansingen de Franschen in de flank aen te vallen. Hier verwachtte hen een moedige edelman uit Picardiën af, wiens naem verdient bewaerd te worden. Het was Raoul van Gaucourt, die er zich (gelyk vroeger een ander ridder tydens de brugsche mettenen op de groote markt te Brugge) met achttien edele ridders verdedigde; eindelyk en niet tegenstaende de hulpe, hem door nieuwe strydgenooten bygebracht, moest hy het opgeven, en viel zwaergewond te midden der zynen neder; maer de Vlamin-
{==245==} {>>pagina-aanduiding<<}
gen, die zulken heldhaftigen vyand bewonderden, deden hem zorgvuldig opnemen en bezorgen, in der voege, dat hy later Janne Borluut losprys voor zyne slaking had te betalen.
Pas een enkel uer had die dubbele handgemeene worsteling geduerd, en reeds waren naest den grave van Artois en Raoul een aental voorname stryders, namelyk 64 baroenen, en 1,100 ridders uit den velde geslagen. En nog had het reservecorps zich niet ter hulpe der bezwykenden bewogen. Eindelyk naderde de graef van Angoulême in arren moede tot den grave van Saint-Pol en verweet hem in bitse woorden, dat hy den dood zyns broeders niet dorst wreken, en om dien 't voorbeeld eener alles tartende onverschrokkenheid te geven, snelt hy seffens, met eenige andere graven, ter plaetse des stryds en wel in de zuiderrichting der gracht. Zy storten met eenen geweldigen schok op de vlaemsche ruitery uit Bruggelingen saemgesteld. Wat hoop hunnen aenval ook bezielde, zy begrepen weldra, dat zy aen geene overwinning meer konden denken. Ook wendden zy eensklaps hunne peerden om, en zetteden den stryd tegen de wapenknechten voort. Ondertusschen had de graef van Saint-Pol, schandelyk vluchtend, het slagveld verlaten.
En nu waren de Vlamingen met vastberaden moed naer den moerassigen grond afgekomen, waer aenvanglyk de stryd met de schutters was ingesteld, en die in der daed met goeden rechte den naem van bloedmeersch ontfing. Daer bezweken vyftien duizend fransche wapenknechten! Want door de geweldige beweging der fransche ruitery zelve omvergesmeten, werd hun alle verdediging onmogelyk gemaekt. Ook kwamen vele edele ridders, al vluchtend, daerin nederstorten; maer de Vlamingen, door het sneuvelen der aertsgeweldenaers eenigszins verzoend, ontfingen ze op rantsoene. Voor de Leliaerts bleven zy onverbiddelyk, en het baette hun weinig, dat die om de overwinnaers te mislei-
{==246==} {>>pagina-aanduiding<<}
den, Vlaenderen den leeuw! herhaelden; de leeuw was ontwaekt en niet in slaep te wiegen. Dat de Vlamingen vlamden om den hoofdverrader, den heer van Mosschere, hoe slecht hy de Franschen ook gediend hadde, loon naer werk te geven, is natuerlyk. Men zet hem na, haelt den vluchteling aen den voet zyns kasteels in; hy smeekt genade, maer een goedendag brengt hem den genade-, den nekslag toe. En nu was de vaderlandsche bodem zuivergevaegd en vry van elken vyand. Als de overwinnaer een bedwelmd oog liet gaen over het slagveld, kon hy nauwelyks zynen zegeprael gelooven, en richtte een dankgebed ten Hemel, van waer hem de vryheid was afgedaeld met den moed en de kracht om ze te verdedigen. Eene wyle voor den nacht verzamelde men de doorluchtige banieren van Frankryk en plantte ze vereenigd voor het kasteel van Cortryk. De bevelhebber van Lens verstond die uitnoodiging ter overgave en gehoorzaemde er aen. Ook hield men zich reeds bezig om alle gulden sporen der ridderen (die, zoo men weet, er maer eene enkele droegen) alomme op te zoeken; en naer welker onderscheidingsteeken de slag, ten diepen beseffe van 't verlies door Frankryk in de bloeme zyner ridderschap ondergaen, voortaen zoude genoemd worden.
's Anderdaegs, toen Willem van Gulik en Guido van Namen ontwaekten, trad hun in smeekender houding een monnik van Audenaerde nader, verzoekend, dat hy den graef van Artois mocht ter aerde bestellen. Willem van Gulik schoot hem hierop toe: Neen, ik wil hem behandelen gelyk hy mynen broeder behandeld heeft. Doch (even als de Achilles van Homerus by de bede eens gryzen vaders) liet hy zich bewegen, en stond den geestelyke zyne bede toe. Wie er verder met dien grave in 't klooster van Groeningen begraven werd, zullen wy straks vernemen.
Willem van Saftingen, dien wy vóor en gedurende den slag ontmoet hebben, en die ook zyne plaets op N. De Key-
{==247==} {>>pagina-aanduiding<<}
sers schildery gevonden heeft, de vreeselyke monnik van Ter Doest, trok dit klooster weêr binnen. De naïeve van Vaernewyck, van welken wy reeds eenige woorden over dien held hebben aengehaeld, na gezegd te hebben, dat hy met grooter haest naer Cortryk reed, voegt er by: ‘hy quam er noch in tyds om den strydt te helpen winnen, ende hy was daer ook veel van noode: want daer en was niemandt bevonden, die den vyanden, den franschoysen zoo veel ongheriefs ende schaden dede als hy: men zecht, dat hy zelve met der hand meer dan zes hondert edelmannen dootsloech, die alle van haerlieder peerden ghevallen waren, ende dat hy ook meer dan veertig ridderen van den peerden wierp, ende doodsloech. Ende naer dat den strydt gedaen was, soo reedt hy met dry schoone peerden wederom naer zyn clooster: hy hadde emmer ghetoocht, datter wel een vroom ruyters herte onder eene cappe oft eeuvel mach schuylen.’
De zegekreet: Groeningerveld! dat Borluut te eeuwiger gedachtenis op zyn wapenschild stelde, weêrklonk het verbaesde Europa door.

Euroop schiet uit den slaep, en roept met Vlaendren: Vryheid! 
By zulken volkstriomph heft zich de laet vol blyheid, 
De vastgekluisterde aen den grond. 
Die grond wil langer geen verdierlykt menschdom dragen. 
'T in nacht gehuld verbond 
Der vorsten tegen volk zonk in voor Breydels slagen. 


Rome juichte dien zegeprale in verrukking toe. Hy gaf Italie eenen schok, die Florence tot in het hart ontroerde, en eenige italiaensche steden tot het sluiten eens verbonds aenzettede, terwyl eerlang de naem van Willem Tell, door de echoos van Zwitserlands bergen herhaeld, aen dien van Pieter De Coninck en Breydel zoude beantwoorden (1307).
Ja, Toulon en Bordeaux verjoegen by dien zegekreet de officieren des onderdrukkers.

{==248==} {>>pagina-aanduiding<<}

Niet alleen de Dendermondsche burcht, destyds eene der onverwinnelykste van 't land, ging over, niet alleen Henegouwen, Luik, Braband, Zeeland braken in geestdrift los, maer ook de hoofdstad van Oostvlaenderen stond op, verschopte de Leliaerts, hing de zoo moedig verdedigde vaen van Gent op haren Belfort te pronke, na dat heure met roem omkranste ballingen weder gekeerd waren, en onstloot den 15den juny hare stadspoort voor Willem van Julik, Guido van Namen en hare zegeryke zonen, de zonen des volks, welke zich door hunne ongehoorzaemheid aen 't magistraet onsterfelyk hadden gemaekt. Nadat de volksvreugden te Gent zeven dagen geduerd hadden, kreeg Brugge zyne beurt. Pieter de Coninck, die in den slag wel niet vermeld staet, maer wiens wys beleid zeker veel tot de overwinning heeft bygedragen, werd te Gent en te Brugge, even als Breydel, met eerbewyzen overladen, terwyl deze laetste, wiens nageslacht nog in eere bestaet, den tol der haven van Damme als de zyne ontfing.
En Philippe-le-Bel? - Als deze die bloedige neêrlage vernam, schynt zyn dwingelandsaerd tot eene euveldaed overgeslagen te zyn, welke zoo helsch is, dat het nageslacht die blyft betwyfelen - het nageslacht, dat met den franschen dichter zeggen mag:

J'écarte des soupçons peut-être légitimes, 
Et je n'ai pas besoin de lui chercher des crimes. 


Hy deed den gryzen graef van Vlaenderen voor hem komen, en overlaedde hem met verwyten, als ware hy de eerste oorzaek van zoo diep eenen val geweest, tevens beval hy, Robert van Bethunen in eenen der somberste kerkeren des kasteels van Chignon te werpen, waerin hy zes weken lang opgesloten bleef.
En Philippine? vraegt het bloedend harte, dat dit zoo

{==249==} {>>pagina-aanduiding<<}
bitter te leur gestelde slachtoffer van kinderliefde in 't vervroegde graf eens kerkers heeft zien verdwynen? De sluier des geheims dekt haer, in allen gevalle, noodlottig einde. - Is zy, de arme Philippine, van alles wat zy lief had afgescheiden of verraden, langzaem van verdriet onder vreemden, onder vyanden weggekwynd en verteerd? Of is zy, na den eeuwigen hoon door 't zegepralende Vlaenderen op Philips voorhoofd gedrukt, door dezen vergiftigd? Sommige vlaemsche schryvers willen, dat de fransche pennen dien gruwel verzwegen hebben, en dat er alleen uit dien hoofde twyfel deswege bestaet (1).
Wat den verderen afloop van dit zielaengrypende drama betreft, zy 't genoeg hier by te voegen, dat de vrede, in 1305 gesloten, den zeventigjarigen grave vergunde vol hoop op eene betere toekomst voor 't land, te Compiègne te sterven, en Robert van Bethunen in 't bezit des graefschaps van Vlaenderen stelde.
Wie thans, binnen Cortryk, op den gevel van Sinte-Michiels kerk leest, dat daer overblyfsels des kloosters van Groeningen zyn gebracht, treedt ze met gespannenen eerbied binnen, en vindt er een oud panneel, waerop hy in gothische goudletteren het volgende leest:

‘Den slach van Groeninghe ghehouden den XIen julius 1302 en wiert ghesleghen op den Groeninc Coutere daer de Audenaersche strate deurgaet neffens de stede van Curterick. Dit zyn de namen van de edelen, die in stryt verslaghen ende int clooster te Groeninghe begraven waren.

{==250==} {>>pagina-aanduiding<<}

Eerst: de Coninck van Majorcke: de Coninck van Meliden: dhertoghe van Coreinen: dhertoghe van Brabant: de bisschop van Beauvais: de grave van Arthois: de prince van Aspermont: Jacob van Simpel: de grave van Clermont: de prince van Thuwaers: de grave van Champainghen: de grave van Melli: de grave van Trappe: de grave van Lingui: de grave van Bonnen: de grave van Henegauwen: de grave van Frison: de grave van Lamarche: de grave van Baer: item zyn dry broeders: de heere van Bentersam: de heere van Wenmele: de Castelein van Rysele: de heere van Flines: clarion des coninck van Melidens broeder; mher Jan van Creky; de heere van Merle: de grave van Lingui in Barrois: de heere van Marloos: de heere van Albemarcke: des bisschop van Beauveais broeder: de heere van Versen: de heere van Rochefort: mher Gillis van Olingy: de heere van Montfort: Godefroid sgraven van Bonnen broeder, en meer dan seven hondert verghulden sporen.
God sy alle gheloofveghe zielen ghenadich.’

De inwoners van Cortryk plegen van ouds af deze nederlage jaerlyks door eenen feestdag te vieren; en dit zal 't zyne toegebracht hebben tot de verbittering der Franschen tegen die stad, die zy, tachtig jaer na den Sporenslag verwoest en in brand hebben gestoken. Nog hedendaegs bestaet aldaer wat men heet Pierotjes venditie, een gebruik, dat misschien zynen naem aen Pierotjen (Pierken of Pieter) de Coninck te danken heeft, die na den slag den te verdeelen buit zal aengewezen hebben. Dit gebruik nu bestaet daerin, dat thans op den derden kermisdag in elke kleine gebuerte eenige oude wyven zich vereenigen, om vervolgens de stad rond te gaen, van huis tot huis, iets vragende voor Pierotjes venditie: oude kleederen, en andere dingen, zelden geld echter, worden haer in den uitgespannenen voorschoot toe-
{==251==} {>>pagina-aanduiding<<}
geworpen. Na de stad rondgegaen te zyn, keeren zy naer hare gebuerte met den ingezamelden buit terug, en wyzen alles, koop voor koop, den meestbiedende, den naeste toe. Onder 't zingen van een Tra la la, en voorafgegaen van eenen speelman, trekt hierop oud en jong, man en wyf naer den Pottelberg, de oude legerplaets der Franschen, alwaer na den Sporenslag 't grootste deel van hunnen kostbaren legertros in de handen der Vlamingen viel. Op den berge gekomen, verdeelt men zich in hoopen, en elk dezer neemt bezit van eenen der putten, die zich daer, ten gevolge van de uitgestokene potaerde, in grooten getalle bevinden. De vreugde wekt de niet strenge verbeelding op, en elk een dier putten ontfangt van de blyde gasten den naem van eene of andere hostellery of voorname herberg der stad. Nadat de kermisgasten zich wel verlustigd en versterkt hebben, keert men, met den vrolyken speelman vooruit, naer de stad terug.
Vruchteloos zou men heden in de kerk van Cortryk naer eenige der gulden sporen zoeken, aldaer vroeger ten zegeteeken opgehangen. Eene enkele hangt er in een kappelletjen, dat, omtrent een paer honderd schreden buiten de Gentsche poort, den slag ter herinnering gesticht is door Felix Edward Dujardin, te Cortryk in 1837 ontslapen. Daerin wordt, volgens oud vlaemsch volksgebruik, ter eere der Moedermaegd, tot welke Willem van Julik zyn noodgebed uitstortte, alle zaturdagen een nederig kaerslicht ontstoken.

Hoe dierbaer zyt ge my, eenvoudige kapel! 
Gy zyt den Vlaming 't geen 't kapelletjen van Tell 
Den Zwitser is. Ik stap eerbiedig tot den drempel. 
Ge ontroert me als eenig door 't vernuft geschapen tempel! 
Ik denk aen voor- en nageslacht en storte neêr, 
En bid: ‘Bescherm het land, genadig Opperheer!’ 
Keerde ooit uw Philips hier, die 's menschdoms rechten hoondé, 
Die Belgies eedlen voogd verguisde, knelde, onttroonde, 

{==252==} {>>pagina-aanduiding<<}

Die de onschuld in de boei gelyk Flippine smeet, 
Hoor dan dees landkapel den vaderlandschen eed, 
Dien eens de Coninck zwoer, en Breydel en de dapperen, 
Die de oude leeuwenvaen der Belgen deden wapperen - 
Den eed, dien 't belgisch heir met leeuwenmoed bezield, 
Of vrolyk stervend staefde, of zegevierend hield (1). 






{==253==} {>>pagina-aanduiding<<}

XXI


De Letterkunde.

Eerste afdeeling des hoofdstuks.


In 't letterperk tel ik geen vreemdelingen, 
Wat kroon hun kunst by myn geringheid spant; 
Maer 'k voel me een traen van vreugd ontspringen, 
Verhoogt de lauwerkrans den roem van 't vaderland. 
 
Blieck, de vlaemsche Lier. 


Buiten eene der poorten van Gent ryst de Sint-Amandsberg, van waer die doorluchtige apostel der Nederlanden aen de hem omringende menigte onzer nog onverlichte voorouderen het christendom, die koesterende beschavingszonne, predikte. Twaelf eeuwen zyn er sedert dien verloopen, en de kerk door voorvaderlyke godvrucht op dien berge gesticht, is reeds verlaten voor eene nieuwe aen zynen voet opgetrokken. Sedert ettelyke jaren is die van ouds geëerbiedigde plaets tot eene dubbelheilige rustplaets der ontslapenen geworden. Daer zyn de stoffelyke overblyfsels eeniger voorname letterkundigen reeds ter ruste geleid.
Op luttel voeten afstands verheffen zich daer de grafnaeld onzes letter- en historiekundigen Willems en het eereteeken der nagedachtenisse des dichters Ledeganck gewyd.
Er was een tyd, waerin Vlaenderen allerlei bronnen van

{==254==} {>>pagina-aanduiding<<}
welvaert in zynen schoot besloot: de gemeentevryheden waren er vroeger dan in eenig ander deel Europa's ontstaen en gevestigd; ambachten en neeringen hadden, ongetwyfeld vroeger dan 't bevoorrechte bestaen dier gemeenten, vaste inrichtigen, die een wettelyke band later omsloot; de handel had er zyne kantooren gewonnen, en hield er levendige betrekkingen zoowel met het Noorden van Duitschland als met andere werelddeelen en gewesten. Men begrypt van zelf, dat de volkstael, die goddelyke broederband, waer de voorrechten onzer vaderen zoo niet in geschreven, dan toch den volke overgebriefd werden, den Vlamingen niet onverschillig zyn kon.
Spoedig werd er hunner zielbehoefte ook ten dien opzichte voldaen. De volksliteratuer sloeg er ontzachlyke adelaerswieken uit, wier vlucht ons heden nog verbaest. Reeds op het einde der twaelfde eeuw (omt. 1170) zou het eerste gedeelte van den Reinaert de Vos by ons oirspronglyk geschreven zyn, dat als het vernuftrykst wysgeerige dichtstuk der middeleeuwen aenschouwd wordt; daer het een zoo diep doordacht geheel oplevert, dat de toepassing dier fabel op der menschen handel en wandel voor alle volkeren onverjaerbaer is.
De phantastische genius der Noordsche poëzie, in de Reis van Sinte-Brandaen nog doorstralend, of de heldengeest vroegerer eeuwen met de groote schim van Carlomagnus aen 't hoofd opgetreden, leefde in een aentel berymde ridderromans voort; somtyds van verbazend grooten omvang zyn deze, deels op onzen bodem ontsprotene, deels den vreemde nagebootste, gedichten (Malegys, enz., de Nevelingen, Lancelot, enz.): welke met andere den verwoestenden eeuwen of der schare, die ze tot perkamenten boekgerief versneed, ontsnapten. Zy bezitten in allen gevalle, als zuivere taelbronnen, eene oneindige verdienste.
Maerlant werd in den beginne der xiiide eeuw (1238) doch

{==255==} {>>pagina-aanduiding<<}
onzeker waer, geboren, en is in 1300 by Brugge te Damme, waer hy schryver of greffier was, overleden. Hy begreep al vroeg, na eenige romantische rymen geschreven te hebben, dat de letterkunde eene veel verhevenere zending heeft, dan een veeltyds ydel voedsel aen 's volks verbeelding te verschaffen: hy wilde in zynen verderen werken het nut boven het vermaek stellen. Maerlant was reeds een wonder voor zynen tyd, uit hoofde, dat hy niet tot den geestelyken stande behoorde en toch des schryvens en des latyns kundig was. Eene levendige zucht voor 't volk, zoo laeg gezonken, ontwaekte in Maerlants harte; zy vergunde den christelyken leeke geene rust vooraleer hy daerin voorzien had. Nog te dien tyde bleef het gebruik voortduren de leerwerken, die men onder 't volk verspreiden wilde, in dichtmaet voor te dragen; opdat die werken ook in dier wyze in 't geheugen der ongeletterden bewaerd bleven, en den opvolgeren onverminkt overgeleverd werden.
De geschiedenis, de moeder warer volkswysheid, boezemde hem een zyner voornaemste werken in: hy schreef namelyk (van 1283-1296) den Spieghel historiael, waerin hy, te beginnen van de schepping der wereld tot den jare 1244, de algemeene geschiedenis naging.
Ook zorgde hy voor het verspreiden der gewyde geschiedenis: hy schreef niet alleen, zoo 't schynt, den Bybel in proza, maer berymde dit ontzachlyk werk, dat thans eerst in Holland onder de pers gebracht wordt.
In der Naturen Bloeme of Bestiaris (een gedicht eerlang door de Brusselsche Academie in 't licht te zenden) handelt de geleerde man over allerlei voorwerpen uit de drie ryken der natuer, terwyl hy in verscheidene andere oirspronglyke werken (zoo als in zyn lierdicht van den lande van Overzee) eene hoogere vlucht neemt, die hem des dichternaems niet onwaerdig maekt. Hy strooide in zyne rymen ook wel eens het zaed van zuiver vryzinnige gedachten

{==256==} {>>pagina-aanduiding<<}
uit, die hem den titel van zelfdenker verzekeren; zoodat hy in den nacht zyner eeuw als heldere sterre uitblonk, en om zoo te zeggen, verkondiger was van lang miskende, maer eeuwige waerheden. Laet ons zulks vluchtig bewyzen.
Maerlant wil, dat een edelman vooral een edel mensch zy: ‘My raekt het weinig (zegt hy) wie hem droeg of won, zoo hy maer trouw en deugd bezitte; het raekt my weinig uit wat lande zulk een overgekomen zy, wien ik de eere van oprechten adeldom vergunnen wille; al verkocht men zulken man, zyne deugd kan hem niemand ontrooven.’ De text van 't dietsch (dat, als eene oirspronglyke tael zynde, sedert eeuwen weinig verloopen is) zal nu ook voor mingeoefenden, gemakkelyk te verstaen zyn.

My en roect wine droech of wan, 
Daer trouwe ende doghet es an, 
Ende reyne es van seden: 
Uut wat lande dat hi ran (rende, voortrok) 
Dien ic den name gan (gun) 
Van gherechter edelheden. 
Al vercoftmen sulcken man, 
Nyemen hem gheroven en can. 
Sijnre doghetachtigheden. 


In een tydstip, waerop de slaverny nog door de wet gehandhaefd werd en de menschen even als de lastdieren deel maekten des gronds, dien zy beploegden, dichtede reeds onze vlaemsche philosoof mede het volgende: ‘Nu is de een edel- de andere vryman; de derde, slaef: van waer komen deze namen? Men zegt tot den dorpeling: Foei! vertrek! God moge dy beschamen, du schandvlek der wereld. Den edelmanne alleen juicht men toe, hem alleen heet men welkom. Dat verbittert my, zoo iets dunkt my onbetamelyk.

Nu es deen edel, dander vri, 
Die derde eyghein-man daerbi. 

{==257==} {>>pagina-aanduiding<<}

Van waen quam dese name? 
Nu seitmen totten dorper: Fi! 
Ganc wech! God oneere di! 
Du biste der werelt scame! 
Die edel hevet al 't gheeri ('t geroep, gejuich). 
Men seit: Willecome ghi! 
Dat doet dat ic vergrame: 
Want het dunct mi ontame. 


Wy willen ondertusschen Maerlant, dien men, als leerdichter, ‘den vader der dietsche dichter algader,’ heeft mogen noemen, niet vrypleiten van eenen nadeeligen invloed op de zoogezegde Romantische, of de schilderende, verbeeldingryke literatuer. Maerlant donderde met kracht tegen hetgene wy heden den historischen roman op rym zouden noemen: schoon hy van zyn nieuw standpunt uitgaende, 't misbruik van verdichtingen, als der verkrachte waerheid op zyde komende, in deze werken mocht veroordeelen, bracht zyn ontzach ongelukkig veel toe, om den dichteren alle scheppende kracht te ontnemen, en hen tot de rol van waerheidminnende rymschryvers te doemen. Misschien is het uit dien hoofde van minachting door Maerlant uitgedrukt te wyten, dat zoo vele dichtscheppingen der middeleeuwen wellicht voor eeuwig verloren geraekten.
Toch zyn 's mans verdiensten groot: men ziet, dat hem 't volksgeluk innig aen 't harte ging: door de kennis der gewyde en ongewyde geschiedenis te bevorderen of door 't beschouwen der natuer, als 't boek door de almachtige hand zelve samengesteld, aen te pryzen, wilde hy 't volk, by middel zyner tale, tot beschaving, dat is tot vaderlandsliefde en godsdienstigheid, opleiden.
Sedert Maerlant zyn er tot op onze dagen vyf en een halve eeuwe verdwenen: na hem zyn er ten allen tyde, ook dan, als Alva hier de fakkel der letterkunde poogde te dooven, in Belgie mannen opgestaen, die door middel der fransche

{==258==} {>>pagina-aanduiding<<}
of vlaemsche volkstael de gezonde verlichting onder 't volk trachteden te verspreiden; een bezonder gezegend voorrecht bleef echter onzer eeuw bewaerd: zy zag schryvers optreden, gewapend met het vermogen om invloed op 't volk uit te oefenen; zy heeft, nevens geleerden, mannen zien opstaen, die grondige taelkennis met bezielende kunstkracht vereenigen en in wier scheppingen zich de echte smaek der oudheid weêrspiegelt; mannen, die hunner verhevene zending van omhoog getrouw zyn, en, even als Maerlant, hun leven aen 't voortplanten van vaderlandsliefde en godsdienstigheid besteden.
Het doelmatigste gedenkteeken, dat tot Maerlants eere door Nederland kan gesticht worden, is zeker de volledige uitgave zyner werken, en, zoo wy zagen, zal deze eerlang voltrokken zyn.
Het geleerde Belgie heeft te Merckem, een dorpjen in West-Vlaenderen, den latynschen dichter Sidronius Hosschius een bronzen borstbeeld doen ryzen (1844) en thans ook zynen Justus Lipsius te Issche niet vergeten: beide zyn de uitdrukking der letterkunde, die in de zestiende eeuw t'onzent heerschte. Hoe verdienstelyk ook anders, was de glans, dien zy Europa door weêrkaetsten, enkel het nageflonker der romeinsche letterkunde: zy putteden aen geene levende bronnen.
De geschiedenis alleen kan ons verklaren, waerom de vaderlandsche literatuer sedert Maerlant, buiten het tooneel weinig invloed op de volksbeschaving heeft bekomen.
Maria-Theresia, zaliger gedachtenisse, begreep, dat de kunsten en letteren reeds te lang in Belgie gesluimerd hadden, en dat de eer de eerste prikkel was om ze uit dien schynbaren doodslaep te doen verryzen. Zy stelde de Keizerlyke Academie van Wetenschappen en Schoone Kunsten te Brussel in, en verleende elken harer leden den persoon-
{==259==} {>>pagina-aanduiding<<}
lyken adeldom. Men zag voor geleerdheid en kunst eene betere toekomst te gemoet; maer slechts van lieverlede en na vele woelingen en rampen verhelderde zich dit uitzicht.
Tot de ontwikkeling eener vaderlandsche letterkunde heeft in onze dagen Willems ongetwyfeld veel toegebracht. Zelfs onder Napoleons heerschappy, toen deze aen geheel Belgie de fransche tael officieel opdrong, vlocht het aloude Gentsche Rhetoryk der Fonteinisten by eenen pryskamp den lauwer der Dichtkunst om Willems jeugdig hoofd. Een weinig later, toen de Nederduitsche tael de grondslag der nederduitsche beschaving zou worden, gevoelde Willems zich den moed en de kracht om den Belgen het lied der ontwaking toe te zingen.
Niet zonder ontroering leest men daerin eene nieuwe en treffende vergelyking op ons vaderland, destyds van 't juk des vreemdelings verlost, en aen zyn zelven wedergegeven.

Wanneer een moeder van den afgesmeekten zegen 
Des hemels wederom een zoontje heeft verkregen, 
Een kind met pyn gebaerd en toch haer liefde en lust, 
En dat zy 't op haer schoot met vreugdetranen kust, 
Dan zoekt haer hopend oog, of in des lieflings trekken 
Het minnelyk gelaet des vaders is te ontdekken; 
Of ze in het oog, den mond, het lachje van het kind 
Haer' ega afgemaeld - haer' ega wedervindt. 
 
Zoo als die moeder doet, myn waerde landgenooten. 
Zoo doet het vaderland met u, die, voortgesproten 
Uit edel belgenbloed, sints kort herboren zyt. 


Deze zang klonk Belgie in 1818 door. Als een ware Belg, die gevoelt, dat hy eene taek van de Voorzienigheid heeft ontfangen, bleef Willems aen die innige stem van 's menschen roeping tot den einde zyns korten, maer werkzamen levens getrouw. Zyne dichterlyke verlustiging werd echter

{==260==} {>>pagina-aanduiding<<}
zeldzamer: zyne romancen strekken hem tot eer; onder andere die, waerin hy Fenelons menschenliefde huldigt (Fenelon en de Koe), alsmede de romance eener andere Genoveva van Braband toegezongen; namelyk Maria van Braband, die, op den throone van Frankryk gezeten, het slachtoffer des snoodsten lasters werd; doch door den moed van haren broeder, den doorluchtigen menestrel Jan den Isten, hertog van Braband, op eene schitterende wyze uit de boeien gered werd.
Willems gevoelde, dat hy, als dichter zynen naem met geenen duerzamen glans zou omringd hebben. Had hy vroeger (1819) zyne krachten aen eene Verhandeling over de nederduitsche Tael- en Letterkunde, opzichtelyk de zuidelyke provinciën der Nederlanden, beproefd, hy wilde zich nu geheel en al op de taeloefening, het verzamelen der oude letterwerken, en 't verbreiden onzer geschiedenis toeleggen. Te dien einde stichtte hy 't Belgisch Museum (1837), dat hy gedurende tien jaren mocht voortzetten. Hy besteedde verder verscheidene jaren aen het verzamelen van Vlaemsche Liederen, welker uitgave hy zelf niet mocht voltrekken (1).
Aldus deed hy voor 't lied, wat J.W. Wolf voor de Nederlandsche Sagen of Volksvertellingen (waeronder de Belgische) beproefde (Leipzig, 1843). De liederen en sagen eens volks hangen met zyne geschiedenis te zamen; zy helderen ze op, of worden er van opgehelderd. Zy verdienen hier dus niet vergeten te worden.
Het is geen overdreven gezegde, dat het herleven der nederduitsche tael in onze gewesten er ook de herleving der geschiedenis moest te wege brengen. Men had tot dus verre, althans sedert Meyerus, Strada en enkele anderen,

{==261==} {>>pagina-aanduiding<<}
de oirspronglyke geschiedbronnen voor Vlaenderen, goeddeels in de landstael geschreven, geenszins naer waerde weten te schatten. Onze kronyken waren vergeten, onze charters lagen met stof bedekt, onze oude stadsrekeningen bleven den Magistrate zelven onbekend! Schryvers, die ter soldy van fransche vorsten geweest waren, werden door belgische historiographen als leermeesters onzer geschiededenis aenschouwd. Men vergat, dat onze voorouders schandelyk gelasterd werden door hen, die ze niet konden verslaven.
Zoodra echter de zucht voor den roem, voor de geschiedenis onzer vaderen meer en meer aengroeide, moest ook de zucht om echte bescheeden daerover te raedplegen ontstaen; en hiertoe werd zeker meer dan eene alledaegsche taelkennis vereischt.
De stedelyke archieven nog maer onlangs overal in orde gebracht, werden voor 't publiek zoo toeganglyk gemaekt, als de openbare boekzalen het sedert lange waren. Dank zulken opvorschingen in 't gentsche archief, werd onder anderen, de eer Jacobs van Artevelde hersteld. Er werd officieel bewezen, dat ook dit ridderlyke genie te groot was geweest, om door zyne vyanden niet belasterd te worden: dat die handhaver der gemeentevryheden de onderhoorige van 't gentsche magistraet was gebleven, en dat het vaderland dus de zoenlamp, vroeger gehangen op de grafstede van den Ruwaert weêr mocht en moest ontsteken.
Het belgische Staetsbestuer gevoelde de noodzakelykheid ter ondersteuning van dien alom verbreiden trek, om de geschiedenis tot eene wetenschappelyke waerheid te maken. Het gevoelde, dat uit het stof der archieven hare glans zou dagen, en dat uit de asch der vaderen de vlamme der vaderlandsliefde zou omhoog schitteren. Niet te vrede met de werkzaemheden der Academie en de door haer uitgeschrevene prysvragen te begunstigen, kwam het Gouverne-
{==262==} {>>pagina-aanduiding<<}
ment op de gelukkige gedachte om eene Koninglyke Commissie van Geschiedenis in te richten. Deze werd belast met het uitgeven en ophelderen der werken, die tot dus verre de eer des druks niet hadden kunnen bereiken, en wier uitgave eene vereeniging van geldmiddelen en talenten eischte, die boven 't bereik van enkele byzonderen scheen. Een deel latynsche, fransche en dietsche historiewerken of daermede in verband staende (le Chevalier du Cygne, etc.) werd, met aenteekeningen der academisten, leden der Koninglyke Commissie, aldus onder de pers gebracht. Willems, voor zyn aendeel, gaf, buiten de Ceesten (geschiedenis) van Brabant, den Slag van Weeringen, door Jan van Helu (1291), een alleszins, ook wel eens als dichtstuk, merkwaerdig werk.
Ten gevolge van een handschrift, tegen zwaren pryze, door 't Gouvernement aengekocht, werd Willems in staet gesteld om den door hem gedeeltelyk op nieuw berymden, Reynaert de Vos uit te geven; hy bewees tevens wat recht ons land heeft, om 't als eene lettervrucht van eigenen bodem te aenschouwen.
Willems, voorgelicht door de lettergeschiedenis, die zoo innig met 's lands geschiedenis verbonden is, was de man om te begrypen, hoe een wel ingericht vaderlandsch tooneel krachtdadig op 's volks geest kan werken. Gaerne beantwoordde hy dan ook den verzoeke der Fonteinisten (die hem eens als dichterlyken jongeling hadden bekroond), om zich in den zetel van voorzitter des genootschaps te plaetsen. Reikhalzend zag hy den oogenblik te gemoet, waerin Vlaenderens aloude hoofdkamer haren vierhonderdjarigen jubilé zou mogen vieren (1).

{==263==} {>>pagina-aanduiding<<}

Doch, korten tyd te voren, werd den werkzamen manne eene eerzuil opgericht. Hy ontsliep in den weinig gevorderden ouderdom van 53 jaer (1846). Zyne nederige geboorteplaets bracht hem mede dergelyke hulde toe, en bekostigde met lettervrienden die gedenkteekenen. Het Gouvernement gaf zynen eernaem aen eenen dier stoomkoetsslepers of Remorqueurs, die met zoo menigen doorluchtigen belgischen naem pronken, dat de volledige lyst derzelven eene soort van belgisch Pantheon zoude uitmaken.
Willems grafstede op den Sinte-Amandsberg vertoont zich den wandelare reeds uit de verte. Uit drie naest eenstaende zuilen samengesteld, is het hoogsteenvoudig en indrukwekkend.

Tweede afdeeling.

Niet verre van Willems assche rust tegen den muer der halfvervallene Sinte-Amandskerk het gedenkteeken der liefdeherinnering, den dichter Ledeganck door den dank zyner landgenooten gesticht. Willems was de zoon eens landmeters, Ledeganck die eens onderwyzers: beide letterkundigen waren ambtenaren des staets. Eerst vrederechter, vervolgens provinciael schoolopziener, was de Poëzie voor Ledeganck de krans, die op feestelyke dagen het voor-
{==264==} {>>pagina-aanduiding<<}
hoofd des bevoorrechten stervelings verciert, als hy Gode of den vaderlande eene hymne zingt, of, zyn gemoed voor den Schepper uitstortend, hem 't lied des herdenkens of der hoop, als een rein zelfgebed, opoffert.
‘De letterkunde, schreef Ledeganck, is by my niet anders dan eene verpoozing van ernstiger bezigheden; en niet anders mag of moet zy zyn voor al, die jegens maetschappy of gezin dadelyke plichten te vervullen heeft.’
Ledeganck had gelyk: hy gevoelde, dat ook de letterkundige onafhanglykheid eene eerste behoefte voor den vryen mensch is; hy gevoelde, dat dergelyke onafhanglykheid in ons land (gelukkig voor de Belgen) alleen kan bekomen worden door het bezit eens maetschappelyken toestands, die den schryver tot achtbaren burger maekt; zoo dat hy voor allen nood, en dus voor den ellendigen en hatelyken name van broodschryver, veilig zy.
De zoon van Eecloo gaf, toen hy vrederechter was, en terwyl hy eene vertaling des Burgerwetboeks bearbeidde, zynen eersten dichtbundel (1839) uit. Reeds voor 1830 had hy menigmael in pryskampen door Rhetoryken uitgeschreven den lauwer geplukt; onder deze prysverzen onderscheidt men zyn lied op de Linnenmakery in den hem eigenaerdigen trant en toon, vloeiend, schilderachtig en lief. Ook bekwam hy, even als de in 't fransch zingende Dichter Roussel, de eerste kroon uit handen van 't staetsbestuer om zynen lierzang, 's lands onafhankelykheid en de lotbestemming des vaderlands (1834).) Zyn anderen door de natuer met meer stoutheid en kracht bedeeld, Ledeganck, de gemoedelyke Ledeganck verrukt en bekoort u door zyn teeder gevoel. Wanneer hy zynen braven vader, zyner geliefde moeder een laetste liefdeoffer brengt, dan hervindt elk dankbaer kind zyne eigene herinneringen trouw in die zangen, welke zoo aendoenlyk klinken, dat niemand zyne tranen weêrhouden kan, dat de lezer op

{==265==} {>>pagina-aanduiding<<}
aerde reeds het hemelsche voorgevoel des wederziens koestert.
Wie toch herhaelt niet met diepe ontroering de elegie door hem der burgervrouwe toegemurmeld, die hem 't leven schonk, hem zoogde en opvoedde, hem God leerde bidden en 't land beminnen; die niet alleen de beschermengel zyner kindsheid en jeugd, maer ook zyns mannelyken leeftyds was; die zelfs na heur jongst vaerwel hem in 't pad der gerechtigheid bleef ondersteunen, en op de baen des arbeids aenmoedigen, opdat hy, harer waerdig, de kroon des welvolbrachten ambtes en der welbestede kunst zoude mogen winnen!

De Schepper wist een heil by elken ramp te stichten: 
De haegdoorn draegt de roos, de bergrots heeft de bron, 
De nacht praelt met een kleed van glinsterende lichten, 
En ieder blad des wouds biedt schaduw voor de zon. 
De storm, die ceders velt, jaegt misten heen en dampen, 
De schrikbare Oceaen bergt schatten boven maet, 
En 't menschdom, samenhang van boosheid en van rampen, 
Heeft, als een zegening, de moeder tot cieraed. 


Doch wy mogen niet verder afschryven: waer zoude zich hier onze pen by bepalen? Alles is voortreffelyk.
Kort voor zyn ontslapen, scheen des Dichters vuer levendiger en hooger dan ooit voor 't vaderland op te vonkelen. Zyne elegie op Brugge is niet zonder lyrische kracht; die zelfde kracht straelde mede goeddeels in zyne uitboezemingen op Gent en Antwerpen uit. Hy titelde dit werk de drie Zustersteden, vaderlansche Trilogie (1).
Ledeganck noemde die steden met dien naem, omdat

{==266==} {>>pagina-aanduiding<<}
deze drie, zyns dunkens, een heilig verbond moesten sluiten, ten einde vlaemsch Belgie in zyne oirspronglyke stamkracht bewaerd bleve: hy meende, dat zonder Vlaenderen en den vlaemschen stamzin Belgie onmogelyk kon blyven bestaen. Het jonge, doch mymerende voorhoofd reeds ten grave gebukt, voor 't laetst de vaderlandsche lier voerend, liet Ledeganck niet onduidelyk allen zonen van 't éen en onverdeelbaer Belgie gevoelen, dat, wanneer by meer dan de helft eens volks (zoo als de Vlamingen uitmaken) de stamnationaliteit gaet verloren, de staetsnationaliteit zelve op den boorde des afgronds staet.
Geen Vlaming, geen Belg, geen dichterlyke jongeling, geen gryze staetsman zelfs, zal de drie Zustersteden in de eenzaemheid der natuer of in de stilte des cabinets lezen en overpeinzen, of zy zullen hem sterk treffen; zy zullen hem den indruk van 't ware en schoone laten. Men zal dus licht begrypen, waerom wy met voorliefde by dezen zwanenzang des bards vertoeven willen.
Ledeganck streelt het nationale gevoel door 't schetsen van de grootheid der oude dagen, doch spaert zynen taelgenooten noch vermaningen noch verwyten. Men gevoelt daerby de waerheid der bybelspreuk: ‘Beter zyn de wonden des vriends dan de bedriegelyke kussen des vyands.’
De dichter erkent met fierheid, dat de nyverheid, de wetenschap, de bouwkunst, vooral de weldadigheid, schitterende peerlen zyn in de kroon der stad Gent: hy erkent, dat daer nog de vlaemsche zeden voortleven; maer er ryst een pynelyke twyfel in zyne borst, die hy niet onderdrukken kan.

Gy zyt geen spruit 
Van 't lauwe Zuid; 
Gy zyt een kloeke telg van 't blonde, frissche Noorden! 
En echter, zegt men, gy bemint 

{==267==} {>>pagina-aanduiding<<}

De zoelte, die de Zuidewind, 
Gelyk een stiklucht, blaest uit zyn verpestende oorden, 
En merkt niet, dat zy 't gras van Vlaendrens beemden schroeit, 
Wanneer ze er aen het zwerk geen donderwolken broeit. 
 
Men zegt, gy mint, 
Gelyk een kind, 
Wat Frankryks hoofdstad teelt van wufte grilligheden, 
Van zingestreel en valsche pracht, 
Van schynvermaek, en zwier en dragt, 
Van wulpsche dartelheid en laf verwyfde zeden. 
Men zegt, gy draegt haer juk als een geliefd cieraed, 
En deelt den schimplach zelfs waermêe ze uw landaerd smaedt. 
 
Men zegt, dat gy 
De melody 
Van eigen spraek miskent, om vreemden na te zingen; 
Dat gy uw gouden moedertael, 
Uit leeraerstoel en regterzael, 
Als ruw en onbeschoft, misdadig, laet verdringen, 
En dat de dierbre, by de altaren biddend, zwygt, 
Of slechts nog, ongetooid, ten stoel der waerheid stygt. 
 
O, heeft dit schyn? 
En kan het zyn 
Dat men van vryen grond naer uitheemsch juk wil vlieden? 
Dat men aen andren wetten vraegt, 
En willig wreemde kluisters draegt, 
Als men geboren is om zelve te gebieden? 
Als men op eigen erf eene ongeleende tolk, 
Eene eigen tael bezit, het kenmerk van een volk? 


Een teedere weemoed spreekt uit zyn gedicht op Brugge: in den beginne ontwikkelt hy met stouten penceeltrekken de geschiedenis der brugsche grootheid: hy maelt ons, hoe zyne verbeelding haer aenschouwde, voor hy nog hare vrygevochtene wallen binnen trad: hy herinnert haren vorigen roem in de kruisvaerten gewonnen; hare vorige welvaert, door den handel gesteven, die 't Oost naer heure haven lokte, en haer (met den naem van gulden wereld bestempeld) tot een ander Tyrus maekte; die haer zelfs zulk

{==268==} {>>pagina-aanduiding<<}
eene weelde byzettede, dat een vyandige fransche koningin uitriep, toen zy de pracht door de brugsche vrouwen ontplooid, met een nydig oog aenschouwde: ‘Ik dacht hier alleen vorstin te zyn, en ik zie er wel zes honderd rondom my!’
De dichter vergeet de kunstkleinooden niet, die 't hedendaegsche Brugge van 't oude heeft geërfd. Met opgetogen wellust blyft hy vooral stilstaen by 't herinneren aen die onvergeetbare dagen, waervan Conscience eene breede schildery heeft geschetst in zynen Leeuw van Vlaenderen, een werk, waerin hy de geschiedenis van den Gulden-Sporenslag met den flonkerenden mantel der verbeelding omhing. Ledeganck herinnert aen het eeuwendoorgalmend sein der Vlamingen: Schild en Vriend, dat het doodvonnis werd van elken vreemden onderdrukker (misschien ook wel van elken onvlaemschen Leliaert), toen de voorzichtige deken der weveren, Pieter de Coninck, en de dappere Jan Breydel, de eene de ziel, de andere de arm der vlaemsche bevryding in Brugge werd, en de Klauwaerts met het aloude belgische leeuwenvaendel aen hun hoofd, naer den Groeningsakker deden voortstappen.
Na die warmbezielde herinnering aen een groot, heldhaftig en weelderig bestaen, aen een handel- en kunstryk volk, in den schoot eener enkele stad besloten, maer als een droom vervlogen, roept de propheet onzer eeuw uit:

Alleen der dogen stad, verloofde van de baren, 
Bestond misschien uw weelde en rykdom te evenaren. 
Dan vondt gy in u zelv' de bron van magt en glans; 
Dan toondet gy aen de aerd' dat ook uit Vlaendrens beemden 
Verlichting op kan gaen; dan spraekt gy fier tot vreemden; 
Dan waert gy groot, o Brugge! - en thans! 


Hy heft den sluier dier treurige wonde op; hy wil dat vooral het verlies des gevoels harer zelfstandigheid die stad, als vassale onbelgischer begrippen, tot dien val hebbe ge-
{==269==} {>>pagina-aanduiding<<}
bracht. Maer een strael van hoop daegt hem in die nacht tegen: ‘O, zegt hy, mocht er hier twyfeling geoorloofd wezen! mocht Brugge slechts in doodschynenden sluimer liggen!’
Het eerbewys Stevine toegebracht, wiens genie geheel zyn leven aen wetenschap en tael besteedde, schynt den dichter de blyk te zyn van Brugges verjongd leven en streven naer nieuwe welvaert en nieuwen roem. Het gansche vaderland wordt ter brugsche feestviering uitgenoodigd. Ziet hier het slot diens oproeps:

Maer ga dit plegtig hooggety 
Voor u niet zonder les voorby, 
U uit den slaep ontwakend Brugge! 
Zie op het roemryk kroost, dat gy thans viert, terugge, 
En denk, dat hem zyn vlaemsche en overbasterde aerd 
Het spoor der glorie heeft gebaend en opgeklaerd! 
Dat nooit zyn grootsch vernuft by vreemden heeft gebedeld; 
Dat vlaemsch beschavingslicht het brein hem heeft veredeld 
En dat op vlaemschen grond geen kunstbron hem ontbrak, 
Dat steeds voor 't vlaemsche schoon zyne eedle ziel ontblaekte, 
En dat het nooit de tael der vaderen verzaekte, 
Zelfs dan als 't tot de wereld sprak! 


De derde lierzang is Antwerpen getiteld: hy beschryft vooreerst een dier zondags-achtermiddagen, waerop de bevolking, nadat zy in de kerk des Heeren voor de bezielde meesterstukken der vlaemsche school geknield heeft, met geheele huisgezinnen ten stadspoorten uitwemelt, om na zesdaegschen arbeid in den schoot der natuer te herademen, en genot te putten uit de eeuwig jonge schepping des Heeren.
Vervolgens vertoont ons de dichter, by zilveren maneglans, den Scheldestrooom, bevolkt met eenen wiegelenden bossche van scheepsmasten, uit elken werelddeele met handelschatten toegesneld. Hy huldigt den dichterlyken ge-
{==270==} {>>pagina-aanduiding<<}
nius der Antwerpenaren, 't zy ze de penne, het penceel of den beitel behandelen.
Hierna waegt de dichter eenen uitstap in de tooverwereld der verbeelding. Hy verhaelt, hoe eens in 't oord, waer thans onder zoo vele ontzachlyke kerktorens, die van Appelmans zich 't hoogst verheft, eertyds een enkel arm visschershutteken stond. Hy geeft Antwerpen op als de erfgename van Brugges handel- en kunstpracht, en meldt, hoe dit Antwerpen zich lang manmoedig tegen den spaenschen hertog van Parma te verdedigen en den franschen d'Alençon die haer verraderlyk wilde overrompelen, met echtromeinschen moed af te keeren wist: een moed, waer de nederlandsche Tacitus, de kernachtige geschiedschryver Hooft, eene treffende beschryving van gemaekt heeft.
Ledeganck vergat de Antwerpsche vorsten des penceels niet: hy bootst het uiterlyke beeld des meesters der Vlaemsche school na, en sluit het portret met dezen fiksen trek:

Het beeld dier vorsten zweefde 
Voor my in hellen glans, 
En 't was my of ik gansch 
Ontroerd door zulk gezicht, van heilige aendrift beefde! 
Ik merkte er een in hun getal 
Met breeden hoed en kloek van stal, 
Voor wien al de andren zich, als voor een leenheer, bogen. 
Zyn vonklende aedlaersblik, gevestigd naer den hoogen, 
Scheen door een stroom van 't licht der heemlen opgeklaerd. 
Zyn naem? men vraegt geen naem vereeuwigd voor heel de aerd! 


Dan, nu roept hem 't hedendaegsche Antwerpen; hy vindt het zyns verledens niet onwaerdig: breede stapelgebouwen, drukke handelbeurs, tempels vol kunstjuweelen, eene yzeren spoorbaen, en ryke dierentuin, ter loffelyke uitspanning nyveriger inwoneren aengelegd, van dat alles vergeet hy niets.
Eindelyk huldigt hy de vaderlansche letterkunde, op 't

{==271==} {>>pagina-aanduiding<<}
voorbeeld der stad Gent in 1834 binnen Antwerpen weder geboren - de vaderlandsche letterkunde, die toen de dichtzwaen Van Ryswyck nog bezat, wien de Schepper, by mindere gemoedelykheid, eene stoutere vlucht had geschonken, dan aen Ledeganck.
Wy kunnen ons tot onzen spyte by den naem Van Ryswycks niet ophouden: alleen zullen wy aenmerken, dat de zegen des vaderlands niet enkel op des dichters assche, maer ingsgelyks op dezes huisgezin blyft berusten. Het vaderland heeft der gemalinne des dichters eene jaerwedde geschonken ter zelver tyd, als het in de weduwe Weustenraed op dezelfde wyze de nagedachtenis des zangers van le Haut-Fourneau et le Remorqueur vereerde.
Onder betrekking van styl, van 't schikken en uitwerken der denkbeelden in het half bespiegelende, half uitboezemende dichtstuk, waer de drie Zustersteden in zyn opgesteld, had Weustenraed veel overeenkomst met Ledeganck, ten minste indien men de voortreffelyke uitvoering zyner gedichten le Haut-Fourneau en le Remorqueur nagaet.
In 't eerste heeft Weustenraed zyne dichterlykheid, zyn vindingvermogen getoond, en tevens bewezen, dat hy 't hoofdbelang zyns onderwerps voor Belgie bevroedde: dit wettigt ten volle de weinig gekende byzonderheden, die wy in het daeraen geeigende hoofdstuk onzes werks, op eene eenigzins uitvoerige wyze, hebben medegedeeld.
In den Remorqueur bezong Weustenraed een der schoonste onderwerpen, die de beschryvende poëzie thans kunne behandelen. Die zang verscheen in 1842, en droeg aen 't hoofd den naem des heeren Ch. Rogier, destyds oud- minister van 't Inwendig en van de Openbare werken, en wel als stichter der belgische spoorwegen.
Wy aerzelen niet er hier eenige strophen van over te nemen: zy toch drukken in dichterlyke bewoording een

{==272==} {>>pagina-aanduiding<<}
denkbeeld uit, dat de levendigste proza onmogelyk met die schilderende kracht kan uit drukken:

Au nom des droits sacrés de l'art et du génie, 
Que d'autres maintenant revendiquent l'honneur 
D'inscrire, en lettres d'or, au front de leur patrie, 
Les titres immortels de ton grand inventeur, 
Nul ne nous ravira la gloire sans partage 
D'avoir, par nos travaux, hâté le saint moment 
Où tu vis s'écrouler pour te livrer passage 
Les derniers préjugés de ce vieux continent. 
 
Aux peuples de l'Europe assis sur nos frontières, 
Qui nous jetaient souvent un regard de dédain, 
Nous avons les premiers, enseigné tes mystères, 
Et tous se sont levés pour nous tendre la main, 
Et tous sont accourus pour marcher sur nos traces, 
Pour tresser avec nous la ceinture de fer, 
Qui, du Nord au Midi, doit relier les races 
Et par l'esprit et par la chair... 
 
Des plaines de la Flandre aux vallons de la Meuse, 
Traversés par le rail dans son lit sablonneux, 
Point de modeste ville ou de cité fameuse 
Qui n'ait vu, grâce à toi, s'accomplir tous ses voeux, 
Et n'ait enfin reçu du moderne Messie 
Qui vint sur le travail fonder la liberté, 
Le baptême de feu qui ranima sa vie 
Et doubla sa fécondité. 


Wat inboorling ook van vlaemsch Belgie zoude niet de gedachte toejuichen, die dankbare kunstvrienden dezes dichters aengedreven heeft in een der voorgeburchten van Namen, op 't kerkhof te Jambes, Weustenraed een gedenkteeken op te richten?
Het behoort niet tot onze taek om alle de eerenamen op te sommen zoo veler belgische schryveren in beide talen, op wie ons vaderland te rechte fier is. Hun, die verstaen, hoe gelukkig het land is, waer men het talent waerdeert, hun zyn die namen overbekend en dierbaer. Ook de vreemdeling, 't zy hy hunne werken oirspronglyk of in

{==273==} {>>pagina-aanduiding<<}
vertaling leest, betwist aen Belgie den roem niet, dichters, zelfdenkers en geleerden te bezitten.
Men heeft van den adeldom gezeid: Noblesse oblige. Dit zeggen wy, Belgen, mede van een schoon talent: by eene schoone ziel gevoegd, bekomt het vernuft by ons die achting, dien eerbied, welke de maetschappy verschuldigd is aen die bevoorrechte stervelingen. Hunne pen is immers de eerste steun der maetschappy en de bron harer zielveredelende verlichting.
In Belgie ziet men dan ook geenszins dat ongelukkige misbruik van eenen buitengewoonen geest, die de helft zyns levens ter verspreiding van gezonde begrippen wydde, en de andere helft ter verspreiding van allesvernielende gevoelens besteedt. Voor zeker slach van lezers zyn fraeiïngekleede drogredens piquanter dan de loutere waerheid, hoe cierlyk deze anders ook uitgedoscht verschyne. Maer voor 't groote getal der Belgen gaet het gezond verstand steeds boven den esprit, het nuttige boven het verlokkende, en er valt aen te merken, dat de meeste vlaemsche en fransche dagbladen onzes lands, sedert de laetste jaren, geenszins den maetschappelyken geest hebben trachten in den gronde te bederven, gelyk het fransche journalismus zulks heeft bewerkt in den eigenen lande.
Zoo niet alle schryvers, die leermeesters des volks willen worden, de onsterflykheid bereiken, het zelfloon van trouwvolbrachten plicht kan hun niet ontgaen: die kroone dragen zy tot in- tot over het graf mede.
Willems woord: ‘Myn vaderland is voor my niet te klein,’ vindt hier eenen heiligen weêrklank in de harten van onze schryvers en burgers!




{==274==} {>>pagina-aanduiding<<}

XXII


Het einde der laetste, het begin der tegenwoordige eeuw.


't Verderft holt strafloos voort en vindt geen tegenstand: 
Al wat het oog aenschouwt, is slaef of dwingeland. 


De menschen, sedert den beginne der wereld, herhalen, dat de tyden, waerin zy leven, slecht zyn. Wat zoo algemeen gezegd werd en nog gezegd wordt, moet gewis tot zeker punt op eenen grond van waerheid berusten. In der daed, de tyden zyn dikwyls zeer slecht, en dan zyn de menschen, die er in leven, zeer te beklagen; by voorbeeld, als de hongersnood zyne geeselroede rondzwaeit, zoo als wy het ons uit de jaren 1846 en 1847 levendig herinneren. Wie gevoelde toenmaels, in en buiten Vlaenderen, niet het oprechtste medelyden jegens de behoeftige broeders, die, oud en zwak, met vrouw en kind hunne geboorteplaets verlatend, in vreemde oorden tot vreemde menschen, angstig en sidderend, hunne bedelende hand uitstaken; die, uit wanhoop op betere dagen, den gronde des vaderlands een eeuwig vaerwel toesnikten en, met bloedenden harte,

{==275==} {>>pagina-aanduiding<<}
naer het onbekende Amerika overzeilden, om niet, gelyk zoo vele anderen, by gebrek aen brood voor hun spinnewiel of op hun weefgetouw den geest uit te blazen? Ziet daer eene der drie plagen, die de Voorzienigheid weleens eenen lande overzendt. De tweede plage, die vroeger de pest, de zweetziekte of blauwe dood hiet, rukte even als deze in weinige uren hare offers weg. Die plaeg vertoonde zich sedert 1832 hier te lande menigmael, en wel als aziatische braekloop (cholera morbus), en woedde er op eene verschrikkelyke wyze. Wanneer men op eens zyne vrienden en magen ziet wegsterven, wanneer men gedurig hetzelfde lot te vreezen heeft, dan mogen de menschen met recht en rede van den slechten tyd klagen. Nu is er nog eene derde plaeg, die niet minder als de tweede, op de arme menschheid drukt, die niet minder dan straffende geesel aenzien wordt: zy heet de oorlog. De meeste menschen, zelfs die nog in den bloei der jaren zyn, zuchteden reeds onder de eene of andere dier plagen, en derhalve verklaren wy ons gemakkelyk het algemeene gezegde: de tyden zyn slecht.
Maar zyn die drie, van ouds bekende en als in éénen adem steeds uitgesprokene plagen in der daed als door God overgezondene geeselstraffen te aenschouwen? Zeker is het, dat zy het werk der Voorzienigheid zyn, die geheel de natuer bestuert; maer even als in duizend andere noodgevallen kunnen wy, kortzichtige stervelingen, in de besluiten der Alwysheid niet lezen, of beslissen in hoe verre de ons treffende rampen ten voordeele van tydgenooten en nakomelingen moeten werken. Er was een tyd, waerin men waende, dat de rampen over de vruchten der aerde en de menschen uitgestort, het gevolg van tooverkunst waren: die dwaelbegrippen zyn heden verzwonden.
Eene andere vraeg is, of de tyden nu slechter zyn dan voorgaendelyk? Om die vraeg hooger te doen opklimmen

{==276==} {>>pagina-aanduiding<<}
dan 's menschen geheugenis gaet, zouden wy 't geschiedenisboek moeten opslaen, en de zaek uit een stoffelyk en zedelyk oogpunt beschouwen. Wy zullen hier deswege in geen onderzoek treden; wy verhalen liever de eene of andere gebeurtenis, die wy, nog jong zynde, des avonds in den winter by den familiehaerd vernamen, en die ons onuitwischbaer in het geheugen bleef geprent.

I

Wy hadden eenen buerman, die al een oud manneken was, maer die nog een yzersterk geheugen bezat. Ernstig als een patriarch, vertelde hy gaerne, omdat hy wist, dat wy hem gaerne hoorden vertellen; ook luisterden wy als vinken toe, telkens dat hy ons wat oud nieuws leerde.
Daerby bezaten wy eenen oom, die onzen buerman zeer beminde. Deze was mede een verstandig man, die uit ouden boeken veel wysheid gehaeld had. Cats was zyn lievelingswerk, en van de spreekwoorden had oom eenen ryken oogst ingezameld. Hy bekloeg de verfranschte jongheid en zeide, dat de wysheidschat, ons door onze voorouders overgemaekt, voor zulke gasten erbarmelyk verloren was. Hy keurde goed, dat wy buerman naer de oogen zagen: want, zeide hy, de ouden zal men eeren, de jongen zal men leeren, de wyzen zal men vragen, de zotten zal men verdragen.
Eens, op zekeren avond, spraken zy beide over de verfransching en hoe die in ons Belgie was doorgedrongen.
- Dat waren droevige dagen, zeide buerman, wanneer op 't einde der vorige eeuw, Belgie uit het oostenryksch bestuer in de onvaste hand van Vonk en Vander Noot overging, om kort daerna op 't vorig punt weêr te keeren. Die slechte dagen waren nauwelyks voorby, of de groote fran-
{==277==} {>>pagina-aanduiding<<}
sche omwenteling brak uit. Frankryk en Oostenryk werden handgemeen, Belgie nam weinig of geen deel aen den stryd dier groote mogendheden, maer dezen vonden ons lief landeken zeer geschikt om aldaer Europas lot te komen beslissen.
Eerst werden de Oostenrykers door Dumouriez, in november 1792, te Jemmapes verslagen. Zy trokken over de Maes en lieten de Franschen ongestoord het land in bezit nemen.
Maer in den beginne van 't daerop volgende jaer 1793 trok prins van Coburg (de groot-oom onzes Konings) aen het hoofd van een machtig, weluitgerust leger op nieuw te velde. Deze dappere veldheer versloeg in een bloedig gevecht op zyne beurt Dumouriez, deed de Franschen het land ontruimen en veroverde zelfs op hen de stad Valencyn.
's Keizers broeder, aertshertog Karl-Lodewyk, kwam nu als landvoogd naer Belgie. De oorlog tusschen Frankryk en Oostenryk duerde voort, doch was tot omtrent het midden des jaers 1794, voor geen van beide ryken beslissend.
Maer toen kwam er uitslag: de Franschen veroverden voor het tweede mael ons land. Die verovering werd hun gemakkelyker gemaekt door de honingzoete woorden van vryheid, gelykheid en broederschap!
Hoe vele onnoozelen zyn er alreeds door die woorden bedrogen! hoe velen zullen er nog door verleid worden! Waer men het luidste van vryheid en gelykheid schreeuwt en brult, daer bestaen zy het minste.
- 't Is zóó, zeide oom: ‘Het kwakkelken slaet een zoet geluid, opdat het vogelken rake in de muit.’
De buerman loosde eenen diepen zucht; dan ging hy met vertellen voort.
‘By die tweede verovering onzer gewesten door Frank-
{==278==} {>>pagina-aanduiding<<}
ryk, begint voor Belgies inwoners eene ellende, die wy en duizenden myner broederen nimmermeer kunnen vergeten. Gy, kinders, zult eens in de geschiedenis lezen, wat wy gedurende eene reeks van twintig jaren verduerd hebben; maer, hoe levendig ook men die voordrage, gy zult er u nimmer een waer denkbeeld van kunnen vormen.’
Oom voegde hierby: de oude spreuk zegt het wel: Als geweld komt, dan is recht door. - Vervolg, lieve buerman.
- Het zou me spyten, sprak deze, indien gy, lieve kinders, een gansch volk verantwoordelyk wildet maken voor de gruwelen door een aental Franschen gepleegd. In Frankryk leven, gelyk hier en elders, brave en deugdzame lieden, die zoo zeer den geest van verovering en roofzucht afkeuren als wy; maer, helaes, in dit land bestaet een groot vooroordeel. De Franschen namelyk wanen, dat zy alleen in 't bezit zyn der edelste menschelyke gevoelens, dat zy alleen aen het hoofd staen van allen vooruitgang, van alle beschaving. Uit dien onzaligen waen spruit natuerlyk de zucht om overal te heerschen, om overal eenen onbeperkten invloed uit te oefenen. Die onzalige waen heeft niet alleen onzen grondgebiede, maer ook allen europischen staten de grootste onheilen berokkend.’
- Hooge moed deed niemand goed, sprak oom daer tusschen.
- En tot overmate van ramp, vervolgde buerman, hebben een tyd lang eenigen onder ons dit ongelukkige denkbeeld der Franschen gesteven. Onder dien onzaligen waen, tot heden toe nog niet uitgedoofd in dat Parys, dat wy in den laetsten tyde zoo zedelyk laeg zagen zinken, verhieven alle vuige driften schaemteloos het hoofd. Het schuim der fransche natie, onder voorwendsel van ons vry te maken, overstroomde, als Egyptens springhanen, gansch Belgie,

{==279==} {>>pagina-aanduiding<<}
en maekte zich meester van alle ambten en Staetsbedieningen.
- Hoe erger slok, hoe beter kok. En: Wie haest gelooft, wordt haest bedrogen, zeide oom.
Buerman verhaelde voort: ‘Onder 't onzinnig geschreeuw van gelykheid en broederlykheid, waer 't woordeken “of de dood” by kwam, werden de woningen der ryken geplunderd en verwoest; de kerken van heur cieraed, van heure kostelyke zilveren en gouden vaten beroofd; al wat den klauw van dezen of genen gier ontsnapte, werd op een gestapeld en naer Frankryks hoofdstad vervoerd. Aen wederstand viel niet te denken. In ons eigen land, vooral in de steden, vond het fransche schuim medehelpers voor zyne helsche ondernemingen. Ontrouw werd hooggeprezen, verradery werd beloond.
- Hier past wel, zeide oom, het gezegde myns vaders zaliger gedachtenisse: Hoe erger boef, hoe beter avontuer.
- Trouw en broederliefde golden als slaverny, die met de vryheid niet konnen samenleven. Wie door zyne eigene dienstboden wegens eene maetschappelyke deugd aengeklaegd werd, was weldra uit zyne bezitting verdreven; zyne goederen werden in beslag genomen, en om zyn leven te redden, vluchtte wie kon, met de zynen verre van zyne geboorteplaets. Men mocht in die dagen geene gehechtheid aen voorvaderderlyken godsdienst toonen, zelfs geene schuilplaets aen de priesters vergunnen. Men verdroeg alleen de geestelyken, die den eed van haet aen het vorstendom wilden bezweren. Dit gold nog voor tolérance religieuse: want eens hadden vryheidsdullen gezworen, den laetste der koningen met de ingewanden van den laetste der priesteren op te hangen. De weêrspannige priesters werden, by heele scharen, als kudden van lastdieren, naer den vergiftigden hemel van 't eiland Cayenne of naer

{==280==} {>>pagina-aanduiding<<}
Oleron gezonden. En de kerken? die werden in schuren of stallen, in casernen of hospitalen omgeschapen. Daer was geen andere godsdient meer geoorloofd dan die der Rede. Wie daer als godinne op den outer zat, wordt best verzwegen, en de grootste wangedrochten gaven hunnen onmenschlyken driften den naem van Rede.
- Zy hadden, zeide oom, de schoone spreuke vergeten: God en de reên, komen overeen.
- Wy hadden hier te lande zelfs geen denkbeeld der losbandigheid, welke het fransche grauw by ons overplanten wilde. Zedigheid en zede moesten zich voor de dierlyke lusten dier onmenschen verbergen. Genot! zie daer het eenige doel hunner overspoeling in ons land, en geen middel scheen hun te schandelyk om tot genot te geraken. Geld, om genot te koopen, moest door allerlei aftroggelingen byeen geschrafeld worden. De goederen der geestelykheid werden voor eenen lagen prys verkocht, nadat kerken en kerkdienaers uitgeplunderd waren; ja, de klokken, die de gemeente ten godsdienste byeenriepen, werden door die beschaefde Wandalen verbryzeld, en tot kanonnen en klein geld gegoten. Telkens wanneer ik eene bronzen munt uit dien tyd in handen kryg, met het schoone opschrift: Liberté, égalité, huiver ik by de gedachte dier fransche heiligschending: telkens betreur ik, dat er een tyd was, en wel in de achttiende eeuw, waerop de menschen op de heilige rede roemden, en beneden... de dieren zonken.’
Hier zweeg buerman een poos, en wy, kinders, konden nog niet begrypen, hoe onze lieve Heer zulke baldadigheden liet gebeuren.
Maer de buerman zeide’: De wegen der Voorzienigheid kunnen door onze zwakke menschenoogen niet bespied worden; de gansche geschiedenis toont ons nogtans, dat de wanbedryven eens volks zoo min als die eens konings, als die des gemeenen mans, ongestraft blyven; maer de

{==281==} {>>pagina-aanduiding<<}
wyze, waerop zy bestraft worden, wordt somtyds eerst van latere geslachten aenschouwd: want de schepper des Heelals is langmoedig, en zyne gerechtigheid vertoont zich allen eeuwen ter waerschuwing... laet, maer duidelyk.
- Ja, ja, zeide oom al toeknikkend: Niemand volmaekt dan God alleen. Daerom zegt men zeer wel: God kan wel een tyd lang borgen. God wreekt, daer hy niet en spreekt.
- Nu, kinderen, in vyf maenden tyds vervoerde men uit ons ryk twee en dertig millioen gemunt geld naer Parys; ons, Belgen, wierd er, uit broederlykheid, maer eene schatting van tachtig millioenen opgelegd.
Vóor dat winkels en pakhuizen door de gelykheidminnende ambtenaers der Republiek uitgeplunderd waren, vóor dat men den uitgeplunderden eene nietige herstelling gaf, niet in geld van 't oude regiem, maer in papieren munt, vóor dat de weêrspannelingen, die op zyn fransch niet vry wilden zyn, met sabel en kerker tot stilzwygen gebracht waren, verliepen er ruim twee jaren.
Wat eenige waerde bezat, zoo als koopmanschappen en levensmiddelen, dat werd grootendeels naer het onverzaedbare Parys gesleurd. En hier, te midden eens zoo graenen vruchtryken landes, ontstond in 1794 een hongersnood.
Ik heb, zoo ging de buerman voort, noch den lust, noch de bekwaemheid om u een treffend tooneel te schilderen der baldadigheden, die men op onzen belgischen grond gedurende die twee jaren gepleegd heeft.
Gelukkiger wyze kreeg men in Frankryk zelven walg voor al die schandelyke gewelddadigheden. Meer dan eene omwenteling woelde er in den schoot der muiteren zelven, vóor dat gematigder mannen zich het hoofdbewind der Republiek toeëigenden.’



{==282==} {>>pagina-aanduiding<<}

II

In de jeugd ontfangt men levendige indrukken, die geen latere voor-of tegenspoed in staet is heel en al uit te wisschen.
Wat de goede buerman ons, des winters met oom in den haerd der keuken gezeten, by 't flikkeren der avondlamp, vertelde, heeft in onze jonge hersenen zoo diepe plooien gevormd, dat wy nog heden onzen kinderen de geringste omstandigheden zyns verhaels kunnen wedergeven.
By zyne laetste vertelling had hy ons het einde des gevloekten roof-en bloedbewinds aengtkondigd; wy hoopten dus van onze fransche ovenwinnaers een beter denkbeeld op te vatten; wy verwachteden met ongeduld, dat de buerman weder in onzen kring plaets name, om ons gemoed tot blydere stemming te brengen.
De buerman kwam en zeide: ‘De Oostenryksche regering was voor Belgie geen hard juk, in tegendeel: Maria-Theresia is tot heden toe by den volke in dankbaren aendenken. Geen vrouwennaem is heden nog by de buitenlieden meer in zwang dan die van Mie-Threse; als wilden die goede menschen de onvergeetbare Keizerinne tot beschermengel over hunne kinders aengesteld zien.
Keizer Joseph de IIe eerbiedigde de oude gewoonten en zeden des lands niet, gelyk zyne verstandige en voorzichtige moeder. Hy wilde, zonder voorbereiding, hervormingen invoeren, die met den toenmaligen openbaren geeste niet konden overeenstemmen. Zie daer de oorzaek der brabandsche revolutie tegen het oude en geëerbiedigde Keizerryk.
- Joseph de IIe, voegde oom er by, was wat haestig: die vorst had ook al iets van de boeren kunnen leeren, die wel eens zeggen: Met tyd en stroo rypen de mispels. En voorzichtigheid is de moeder der wysheid.

{==283==} {>>pagina-aanduiding<<}

- Na de twee eerste jaren der fransche overheersching, konden de Belgen droevige vergelykingen maken tusschen thans en eertyds.
Dat had vader Cats al voorzeid: 't is te laet beklaegd, gewis, als de kan gebroken is.
- Wy zullen over de contributiën, die tydens het Oostenryksche bestuer, om zoo te zeggen, niet bestonden, heenstappen, om eene andere snaer aen te raken. Dit bestuer sprak in alle gevallen, wanneer het zich tot den volke wendde, de tael, die het volk verstond. Wael en Vlaming waren beide tevreden: want men krenkte onder 't opzicht van tale niemands gevoelen.
Wil men al het hatelyke beseffen, dat er door dien taeldwang onstaet, dan moet men zelf deel maken van den grooten hoop, die hoogstens in staet zyn kan om zyne gedachten redelyk in de moedersprake uit te drukken.
De gisteren nog onafhanglyke boer of burger was reeds den volgenden dag verplicht, zelfs om te weten wat hy in 's lands schatkist te storten had, tot den eersten guite zyns dorps of zyner stad, die de vreemde tael kende te gaen, om hem te raedplegen.
Telkens als de koopman in betrekking kwam met den eenen of anderen staetsdienaer, was hy verplicht eenen tolk by der hand te hebben om hem zyne zaek voor te dragen, of om een genomen besluit verdietscht te krygen. In vele gevallen staet de burger in dagelyksche betrekking met de overheid; men bevat dus, hoe onaengenaem het iemand, die steeds zelf zyne zaken bestierde, moest voorkomen, van zich met goed en have aen eenen vertolker over te geven.
Maer het schreeuwendste voorzeker van zulk een onrechtvaerdigen dwang was de bepleiting en de oordeelvelling door een gerechtshof uitgebraekt in eene tael, daer de beschuldigde vreemd in was.
In zulken gevalle is een beschuldigde waerlyk te bekla-
{==284==} {>>pagina-aanduiding<<}
gen. De advocaten hebben dan de gemakkelykste en voo deeligste rol te spelen, en het laet zich licht beseffen, hoe die rol hier te lande door fransche rechters en fransche pleiters vervuld werd.
- Dit wisten onze ouden ook al, zeide oom: In troebel water is 't goed visschen,
- Dit taeljuk drukte nog niet op de waelsche provinciën te koning Willems tyde, maer de schrik alleen voor dit juk was eene der hoofdkrachten, die Oranjens scepter verbraken.’
Zoo vertelde de buerman, onze leermeester in 's lands geschiedenis, en onze hope was op nieuw te leur gesteld. Ook wy zuchteden: ‘Dat waren slechte tyden en gelukkig zy, die ze niet beleven moesten, of ten minste de hoop op schoonere dagen koesteren mochten.’


III

Ondervinding leert best, zeide oom. En daerom hielden wy allen zoo veel van onzen buerman, die veel ondervonden en veel met eigene oogen doorzocht had. Wy spraken buerman zoo schoon, om ons den verderen loop der zaken in Belgie mede te deelen, dat hy zich liet gezeggen.
‘Herinner ik my de tyden der fransche overheersching, sprak hy, dan is er geen tafereel zoo akelig als hetgene, dat de lichting van manschappen tot den krygsdienst oplevert.
Onder het Oostenryksche bewind kende men geene andere wyze om de legerbenden te volledigen, dan die der werving. Het heir bestond dus alleenig uit vrywillige soldeniers. Dat er by die werving misbruiken plaets grepen, laet zich niet ontkennen; ten minste werden er den werveren een aental bedriegeryen te laste gelegd: geld en dwang gaven hun daertoe verscheidene middels aen de hand; maer daerin had de wet gemakkelyk kunnen voorzien.

{==285==} {>>pagina-aanduiding<<}

De fransche Republiek besloot, dat alle jongelingen, die bekwaem waren tot den krygsdienst, het gansche land door zouden geboekt worden, en dat men na de jaerlyksche loting uit dezen het noodige getal zou lichten. Die maetregel kon misschien eenigzins den wenschen der fransche natie en heuren benoodigdheden voldoen, maer was voorzeker in 't geheel niet overeenkomstig met de zeden en gewoonten der Belgen. Ginds kon oorlogzuchtige geestdrift des volks dezen maetregel wettigen, maer hier kon die geestdrift geenen wortel schieten. Wy gevoelden ons weinig genegen om voor de overheerschers en hunne, ons gansch vreemde grondbeginsels te vechten. Maer wat viel er tegente verrichten? Yzeren kluisters boeiden geestelyken en wereldlyken; gehoorzamen en zwygen was onder het schrikbewind het eenige middel tot zelfbehoud.
Wie schildert de wanhoop af van duizenden huisgezinnen, die hunne zonen tot den dienst veroordeeld zagen? De bemiddelde lieden verkochten of verpandden een gedeelte hunner bezitting, om eenen plaetsvervanger te koopen. Men heeft een oneindig aental burgers en boeren gezien, die land en pand, huis en hof, winkel en waren ter veiling stelden om hunne kinders van dien dienst te bevryden. Zy verkozen de armoede boven het hartzeer van hun geliefd kroost ten oorlog te zien trekken. En dan nog, na opofferingen van allen aerd, waren hunne kinders met geen geld of goed van de wereld vry te maken. Eerst na den val van Robespierre had dit plaets kunnen grypen. Maer onder Napoleon werd den ouderen weêr alle hoop afgesneden. De oorlogszuchtige keizer was vernuftiger tot vernielen dan de ouderliefde tot beschermen. Nadat dezen zich om eenen remplaçant te koopen uitgeput hadden, zagen zy zich hunnen zoon als garde d'honneur of eerewacht des keizers uit de armen scheuren. Ysselyk was de aenblik, wanneer de ongelukkigen, door het lot getroffen, ouderen, vrienden en geboor-
{==286==} {>>pagina-aanduiding<<}
teplaets vaerwel zeiden, nadat alle middels om hen te behouden of vry te krygen, verspild waren.
Velen wendden lichaemsgebreken voor; eenigen trachteden zelfs door omgekochte raedsheeren der militie hun doel te bereiken en het lot op eenen anderen te doen vallen.
Uit den mond van fransche dokters zelven, voor 't feit wel betaeld, leerden de lotelingen een gebrek voorgeven, daer zy in der daed maer den schyn van hadden. De eenen zagen er doodbleek uit, en hoesteden gelyk uitterenden; anderen hadden etterende zweren, walgelyk om aen te zien. Om den zoon te redden, wenschten hem de eigene ouders een gebrek toe, dat zy in andere tyden ten koste al hunner have hadden laten genezen.
Men konde u, vele winteravonden lang steeds van die dagen vertellen, en u nogtans maer eene vry onvolledige schets ontwerpen van de zwarte droefheidswolk, welke gedurende de noodlottige fransche overheersching boven onzen lande en boven allen onderjukten landen gelyk het onze, zweefde.
Duizende en duizende jongelingen waren in hunnen frisschen bloei naer het krygsveld vertrokken; enkel verminkten of kreupelen keerden naer huis terug. In sommigen steden zelfs keerde niemand weder: allen schenen met een eeuwig ballingschap geslagen. De zonen onzes vaderlands vielen als slachtoffers der vreemde dwinglandy, en hadden stervende niet eenmael den troost voor hunnen eigenen grond, voor de onafhanglykheid huns geboortelands te vallen.
De zaek eens vreemden is de onze niet, dwang en geweld kan ons die zaek niet doen beminnen. Hieruit verklaren wy ons ook de nog droevere dan schandelyke pogingen, die men aenwendde om zich aen het dienstjuk, aen den dood te onttrekken.
Verrezichtigen leerden met brillen van byzichtigen lezen

{==287==} {>>pagina-aanduiding<<}
en bedierven hun gezicht. Welgevormde jongelingen kapten zich een lid van den duim of den wysvinger der rechter hand af; of lieten zich een paer snytanden trekken om door den krygsraed afgekeurd te worden; en dan nog werden zy als ziekenbezorgers in 't hospitael of in eenige andere diensthoedanigheid by 't leger aengesteld. Een aental andere middels van lichaemsverminking of gezondheidskrenking werden in 't werk gesteld om het gevreesde vonnis te ontgaen. Eigenlyk bestond er maer een enkel middel om den greep der conscriptie te ontsnappen: namelyk, zich by tyds uit den lande te maken; maer ook dan vergat de dwingeland niet, dat zy ouders achterlieten. Dezen smeet hy in den kerker in plaets der voortvluchtigen, tot dat de zonen, door kinderliefde bewogen, hunne schuilplaets verlieten. Waer de ouders te zoek waren, werden peter en meter aengehouden, ten einde de rampzaligen in verklikkers van den schuilhoek huns doopkinds om te scheppen.
Men denke niet, dat de nieuwe wyze van manschappen te lichten alleen in Belgie zoo veel schrik en afkeer inboezemde. In Frankryk zelven, was men er niet beter mede gediend, ten spyte van al het gezwets van wereldglorie!
Een eenige zoon om zich aen die conscriptie onder Napoleon te onttrekken, vlood ver van 't ouderlyke dak. Men ontdekt hem in een der bosschen van 't departement du Gard, en hy zou nu zeker moeten dienen. De wanhoop zyns vaders, die zulks verneemt, klimt ten top. ‘Gevangen of niet, zegt hy tot zyne vrouw, onze zoon zal niet moeten dienen, niet ter slachtbank gesleurd worden. Hy zal uw steun zyn en blyven. Ik immers ben afgeleefd en vermag daertoe niets meer.’ Hy zwygt, verstikt in zynen rouw, verlaet het huis, en een kogel, dien de vader zich door 't hoofd jaegt, maekt zyn kind, als den zoon eener weduwe, wiens eenige steun hy is, vry.
De diepgeschokte buerman ging niet verder. En waer

{==288==} {>>pagina-aanduiding<<}
bleef oom dien avond met zyne spreekwoorden? vraegt men wellicht. Dien avond zat oom in 't hoekjen des haerds, dieppeinzend, mymerend en wel eens met het voorhoofd in de hand gebukt. Een traen glinsterde langs zyne wangen, die hy van tyd tot tyd ter sluiks afdroogde. Hy dacht aen twee zyner geliefde zonen, die hy, ook na de zwaerste opofferingen, door den franschen engel des verderfs op 't oorlogsveld verloren had; de eene was in Spanjen, de andere op den tocht naer Moscou verdwenen, zonder dat de ongelukkige vader, thans eenzaem op zyne eens zoo bezielde hoeve, ooit iets van hen hebbe vernomen. Eindelyk ontwackte hy als uit eenen diepen, smartelyken droom, en zeide met Job: ‘God gaf, God nam.’
Wy waren het met oom en buerman eens, dat de tegenwoordige tyd, ofschoon niet volmaekt, toch op geen duizendste deel na zoo slecht is, als de tyd eener vreemde overheersching.
Moeten wy Gode niet dank zeggen, dat hy onze onafhanglykheid als volk handhaeft, en ons in stillen vrede de voortbrengsels van landbouw en nyverheid laet genieten?









{==289==} {>>pagina-aanduiding<<}

XXIII


De veldslagen by Ligny en Quatre-Bras, 16 en 17 juny 1815.


Wat hart vergeet er ooit de moeder, 
Die in de schaduwen der dood hem 't leven gaf? 
Wat hart vergeet er ooit den broeder, 
Die hem den muil van 't graf, als goddelyk behoeder, 
Ontscheurd, en blyde stortte in 't graf? 


Wy, Belgen, mogen geenszins van het standpunt onzer zuider geburen uitgaen, om de gebeurtenissen te beoordeelen, die Napoleons val bewerkten. Wy, Belgen, moeten ons verheugen, dat Europa tegen dien dwingeland, verwinnend samengesponnen, ons te eener tyd van zyn juk bevryd hebbe. Onze lezers konden reeds zien, wat ons land gedurende zyne inlyving met het fransche keizerryk te lyden had. Wie kan het ontkennen? De naem des Korzikaens was van de moeders, tot in de kleinste hutte onzer gewesten, gevloekt: men bestempelde hem te rechte met den titel van: geest des verderfs. Telkens, als er een kind werd geboren, vroeg de moeder met angst van wat geslacht het was: en sidderde wen zy vernam, dat hun een vermoedelyk nieuw slachtoffer in haren zoon was geboren. Ook by zynen

{==290==} {>>pagina-aanduiding<<}
eigenen volke heeft hy voorzeker meer vloek dan zegen ingeöogst; ja, wy hebben veldheeren, die tot het staven zyner wereldmacht medehielpen, hooren zeggen, dat zy zelven des eeuwigen slachtens moede waren.
Napoleon kende de Belgen uit hunne dappere voorouders: hy wist dat, toen dezen eindelyk de overheersching des Romeins gedurende vyf eeuwen onderworpen bleven, zy hunnen overwinnare getrouw dienden, en in de velden van Pharsalie, onder de muren van Alexandriën, in Aziën, in Spanjen, den luister des Romeinschen naems hielpen verhoogen. Napoleon sprak steeds met veel lofs over den moed zyner Belgen. En de geschiedenis is gereed te getuigen, dat, moge ook deze lof politisch uitgedrukt zyn, hy in der daed op rechtvaerdigheid steunt.
Wy zyn zeer verwyderd van aftekeuren, dat de weinige Belgen, die, na dien grooten krygsman als hunnen generael geëerd te hebben, eindelyk in hunne haerdstede weêrgekeerd, zyner nagedachtenis getrouw blyven. Onder den titel van broeders des keizerryks, thans te samen vereenigd, hebben zy een weldadig doelwit: dat namelyk, van den mingegoeden onder hen ter hulpe te komen. Zulke menschlievende maetschappy is boven alle bedenking, ja, boven al onzen lof verheven. Maer meenen zy plichten jegens hunnen onden generael, en vooral jegens hunne oude krygsmakkers te moeten vervullen, ons zyn plichten van anderen aerd opgelegd. Wy moeten dankbaer en rechtvaerdig zyn jegens hen, die voor Napoleon niet bukten - jegens de Belgen, die zich, ten einde zynen val te bewerken, tot Europas verschillende volken voegden, gelyk vroeger de voorzaten der Belgen zich met de Franken vereenigd hadden om de Romeinen te dempen; die wilden, dat de moeders niet meer te sidderen hadden by de geboorte eens kinds, en dat de zonen hunnen stervenden vader eens de oogen zouden sluiten.

{==291==} {>>pagina-aanduiding<<}

Uit dit humanitaire oogpunt, van alle staetkunst onafhanglyk, beschouwd, is en blyft de slag van Waterloo voor ons en onze nakomelingen, een belangryk geschiedenispunt. Wy hoeven de doelmatigheid der besluiten, door de mogendheden ten gevolge der Waterloosche zege genomen, niet te onderzoeken; wy hebben er de oorzaken van uiteengezet in het schetsen der euveldaden op onzen bodem door de Franschen gepleegd; wy willen alleenlyk hier verhalen, hoe die zege voor 't menschdom bevochten werd, of liever, hoe de vinger der Voorzienigheid, de vinger des Heeren der legermachten zich door geheel dien slag best en ten duidelykste laet onderscheiden.
De minste beweging van dit groote wapenfeit, in zoo verre zy in de raderwerking des geheels hebbe gegrepen, bezit dus belang voor den aendachtigen aanschouwer van den 18den junidag, en eer wy van den grooten volkenslag by Waterloo spreken, die twee dagen na den veldslag by Ligny plaets vond, zal het gepast zyn dezen en dien van Quatre-Bras lichtjens te schetsen.
De balling Napoleon in Frankryk weêrgekeerd, wendde zich dreigend tegen Europa. Hy had den 14den juny 1815 vyf heirscharen en de verscheidene benden zyner lyfwacht tusschen Maubeuge en Beaumont samengetrokken. Den dag daerna begon hy zyne vyandelykheden. Fleurus, Namen, Cirney en Hannut waren de vereenigingspunten der vier pruisische heirscharen; die standplaets was wel gekozen, vermits hun gansch leger binnen de vier en twintig uren op een dier punten kon vergaderd worden.
Den 15den rukte Napoleon over Thuin op de beide oevers der Sambre tegen Charleroy. De pruisische veldheer Ziethen had de eerste heirschaer by Fleurus vereenigd, en hield dien dag een zeer levendig gevecht tegen de Franschen uit; na Charleroy ingenomen te hebben, richteden dezen hunnen tocht tegen Fleurus.

{==292==} {>>pagina-aanduiding<<}

Een bevelhebber, wiens naem, gelyk die van Wellington in Engeland, voor Pruisen en gansch Duitschland onsterflyk is, de veldmaerschalk Blücher wilde, zoodra mogelyk, zynen geduchten vyande eenen grooten slag leveren; dies wendden zich de overige pruisische heirscharen naer Sombreffe (anderhalf uer van Fleurus), waer de tweede en de derde schaer den 15den en de vierde den 16den aenkomen moesten.
De Engelschen, onder het hoofdbevel Wellingtons, waren in de nabyheid van Ath en Nyvelt saemgetrokken; zy zagen zich aldus in staet gesteld, by aldien de slag den 15den plaets greep, den veldmaerschalke Blücher hulptroepen de zenden.
Het pruisische heir hield zich op de hoogten tusschen Brie en Sombreffe, en een luttel verder dan deze laetste plaets. Het bezettede met eene gewichtige macht de voor hem gelegene dorpen Ligny en Sint-Amand. Intusschen hadden eerst drie heirscharen heure vereeniging volvoerd: de vierde, die tusschen Luik en Hannut stond, werd op heuren gang door allerlei omstandigheden opgehouden, en was nog niet aengekomen. De veldmaerschalk Blücher wist, dat ter zyner ondersteunig Wellington reeds eene sterke afdeeling zyns heirs en zyne gansche achterhoede in de omstreken van Brussel liggende, in beweging gesteld had: ook werd de nog opgehoudene vierde pruisische heirschaer van oogenblik tot oogenblik van Blücher verwacht. De gryze veldmaerschalk besloot dus, al bleef ook deze verwachting onvervuld, slag te leveren.
's Namiddags om drie ure begon het gevecht. De Franschen ontplooiden eene ontzachelyke krygsmacht: zy bestond uit meer dan honderd dertig duizend man; die der Pruisen bestond maer uit tachtig duizend. De Franschen zochten zich aenvanglyk van 't dorp Sint-Amand meester te maken; het welk hun ook na eene krachtige tegenweer

{==293==} {>>pagina-aanduiding<<}
gelukte. Nu spanden zy hunne krachten in tegen Ligny, een groot, sterk gebouwd dorp, langs de beke diens naems gelegen. Hier begon een stryd, die onder de hardnekkigste, door de geschiedenis ooit geboekt, moet geteld worden.
Men heeft dikwyls dorpen zien innemen en weêr ontruimen; maer hier duerde de worsteling vyf uren lang in de dorpen zelven voort. Dit voor- of achterwaertsrukken had op eene zeer nauwe ruimte plaets. Van weêrzyds verschenen telkens frissche troepen. Elk heir had op de plek des dorps, die 't innam, eene groote menigte voetvolk achter zich, dat het gevecht onderhield en zich gedurig op nieuw versterkte door zyne achterhoede en door de benden, die rechts en links op de hoogten stonden. Twee honderd vuerbrakers waren van beide zyden tegen het dorp gericht, dat op verscheidene punten te gelyk in vlammen opflakkerde. Daer de Franschen ook vele troepen tegen het derde heir aengevoerd hadden, breidde zich van tyd tot tyd het gevecht over de geheele linie uit; de hoofdslag greep echter by Ligny plaets.
De zaek scheen voor de Pruisen eene gunstige wending te bekomen, omdat een gedeelte des dorps Sint-Amand op nieuw aen de Franschen ontrukt werd door een bataljon, dat Blücher persoonlyk aenvoerde: want deze werd hierdoor in staet gesteld eene hoogte weêr in te nemen, die de zynen by 't verlies van Sint-Amand hadden moeten verlaten. Intusschen stroomde het bloedblad by Ligny te woediger voort. De beslissing scheen af te hangen van de komst der engelsche troepen of der vierde pruisische heirschaer; in der daed zou de aenkomst dezer laetste afdeeling den veldmaerschalk Blücher de middels aen de hand gegeven hebben, om met den rechten vleugel eenen aenval te wagen, die 't beste gevolg beloofde. Maer men ontfing de tyding, dat de engelsche afdeeling, die den Pruisen ter hulpe was bestemd, van eene fransche legerbende levendig aenge-
{==294==} {>>pagina-aanduiding<<}
rand was, en dat zy nauwelyks met de grootste inspanning hare standplaets by Quatre-Bras had kunnen handhaven. Ook de vierde heirschaer verscheen niet; zoodat de Pruisen gedwongen waren alleen den aenval der vyandlyke overmacht tegen te houden.
De avond was al verre voorgerukt, echter vocht men by Ligny steeds met dezelve hardnekkigheid, zonder een oogenblik de weegschael der oorlogsfortuin uit haer evenwicht te brengen. De Pruisen verwachteden te vergeefs, maer des te vuriger, hunne onmisbare hulpbenden af. Voor hen werd het gevaer met elker ure dreigender: alle hunne afdeelingen werden elders bezig gehouden, of stonden alreeds onder 't vuer, en daer was geene enkele bende meer in der nabyheid, die hun hulpe bieden konde.
De donkere nacht begunstigde eene fransche afdeeling voetvolk, dat om het dorp gegaen was; terwyl tevens eenige regimenten hunner curassieren op de andere zyde eenen doortocht gewonnen hadden, grypt het gemelde voetvolk het hoofddeel des pruisischen legers, dat achter de huizen geplaetst was, van achter aen. Die verrassende overvalling werd vooral beslissend, wanneer de pruisische ruitery, die achter den dorpe op eene hoogte stond, en na verschillende malen weêrstand geboden te hebben, tevens van dit vyandelyke voetvolk en de ruitery teruggestooten werd.
De mensch, vooral wanneer hy den vasten grond verliest, verbeeldt zich elk gevaer in het nachtelyke duister nog grooter dan het wezenlyk is. De Duitschers zagen zich gedwongen tot den terugtocht, zy zagen zich van alle zyden omeingeld. Wel vormden zy groepen, wel verydelde hunne koelbloedigheid alle ruiteraenvallen, wel kwamen zy weder in goeder orde op de hoogten te samen, en zetteden van daer hunne beweging rugwaerts op Tilly voort; maer ongelukkiger wyze had men, hy den plotselyken ruiter-
{==295==} {>>pagina-aanduiding<<}
aenval, eenige geschutten te schielyk teruggetrokken en naer enge wegen gericht. Hierdoor geraekten de Duitschers in wanorde, en er vielen vyftien stuk in de macht hunner vyanden; doch op een kwartier afstands stonden zy weder pal en in orde geschaerd; en de vyand durfde hen niet vervolgen. Zy hielden dien nacht het dorp Brie bezet, als mede Sombreffe, waer generael Thielmann met de derde legerschaer gevochten had, en van waer hy zich by het krieken des dags langzaem op Gembloux terugtrok. Hier was eindelyk gedurende den nacht Blüchers smeekgebed verhoord: de langverwachte vierde heirschaer was onder 't bevel van generael Bulow aengekomen. De eerste en tweede schaer stapten des morgens achter den nauwen bergpas van van Sinte-Guibert voort.
Groot was het verlies der Pruisen aen dooden en gekwetsten: doch buiten deze laetsten hadden hun de Franschen geene gevangenen genomen; waerlyk zy mochten zeggen, dat zy niet tegenstaande den verlorenen slag, de aloude eer des duitschen naems op 't veld der Belgen, hunner stamgenooten, onbevlekt bewaerd hadden. Alle krygers hadden eene dapperheid aen den dag gelegd, die niets te wenschen liet, zy bleven ook goedsmoeds, omdat ieder, by de bewustheid zyns goeden rechts, het volle vertrouwen op zyne eigene kracht behouden had. Zy steunden zonder wankelen op de Voorzienigheid.
Vele hunner wisten, hoe wonderdadig hun veldmaerschalk Blücher dien dag uit eenen afgrond van gevaren gered was. Hy had zelf met de ruitery eenen aenval op zynen vyand aengevoerd, maer was daer niet in geslaegd. Terwyl de vyandelyke ruitery hem levendig vervolgde, doorboorde een kogel zyn paerd, dat geenszins in zynen loop opgehouden met verdubbelder woede vooruit was gestormd, tot het dood nederplofte, Door den geweldigen val bedwelmd, bleef Blücher onder zyn paerd liggen.

{==296==} {>>pagina-aanduiding<<}

De fransche curassiers, hun voordeel doorzettend, rukten voort, ook de duitsche ruitery was onder 't wyken, reeds langs den maerschalk voorbygereden. Een enkele adjudant, Graef von Nostitz, van den paerde gestegen, had by hem post gevat, met het besluit, zyns bevelhebbers lot te deelen. Het doodgevaer scheen onvermydelyk. Om alle verdenking te voorkomen van wege de vyandelyke blikken, jaegt de trouwe adjudant zyn ros met eenen slag het veld in. De vyanden reden, hunnen aenval doorzettend, snel by den veldmaerschalk voorby, zonder hem te bemerken; toen een oogenblik later een tweede aenval der pruisische ruitery hen deed omkeeren, vlogen zy met derzelfde haest voorby, en bemerkten hem even zoo weinig als 't eerste mael.
Nu werd de veldmaerschalk niet zonder moeite van onder zyn peerd getrokken, en hy beklom dadelyk dat eens dragonders.
Het pruisische leger vereenigde zich den 17den juny 's avonds in de omstreken van Wavre.
Napoleon richtte zyne beweging tegen Lord Wellington in, op den grooten steenweg, die van Charleroy naer Brussel loopt.
Eene engelsche afdeeling had ook dienzelfden dag by Quatre-Bras eenen allerhevigsten kamp met de Franschen te doorstaen. Lord Wellington had zyne positie genomen op den steenweg van Brussel; zynen rechten vleugel tegen Braine-l'Alleud steunend, stelde hy zyn hoofdpunt by Mont-Saint-Jean, en zynen linken vleugel tegen la Haye Sainte.
Lord Wellington schreef aen den veldmaerschalk, dat hy in die legerschikking besloten had, wilde Blücher hem met twee zyner heirscharen ondersteunen, den slag met Napoleon te aenvaerden. De bejaerde, doch nog vurige veldmaerschalk beloofde met zyn gansch heir te komen; hy

{==297==} {>>pagina-aanduiding<<}
sloeg zelfs voor, om, by geval Napoleon den aenval niet begon, hem met de verbondene legerscharen den volgenden dag aen te randen.
Hieruit blykt, hoe weinig het gevecht des vorigen dags de orde des pruisischen heirs gestoord en zyne zedige kracht verzwakt had.
Napoleon had den maerschalk Ney en zynen broeder Jérôme tegen Quatre-Bras gezonden, om aldaer de twee groote heirscharen der verbondene mogendheden geheel van elkander te scheiden.
De afdeelingen Wellingtons lagen te ver uit elkander, en konden slechts beurtelings op het bedreigde punt rukken, en des niet te min wierpen zy zich moedvol tegen den vyand zonder ruitery en bykans zonder geschut. Daer vocht de erfprins van Oranjen met zyne Nederlanders; de Prins Bernhard van Weimar met de Nassauwers; generael Picton met Engelschen en generael Alten met Hanoveranen. Zy konden des vyands stroom wel tegenhouden, maer niet tot staen dwingen. Eindelyk rukte ook de dappere Hertog van Brunswyk tegen den vyand, die hem reeds eenmael zyn erfland geroofd had. Hy hoopte wellicht op deze velden zyn verlies te herwinnen. De hertog stortte aen 't hoofd zyner zwarte hussaren op de roofbenden, hield hunnen tocht tegen, en daer zy niet wyken wilde, leidde hy ook de voetgangers tegen hen. Toen trof den edelen vorst, wiens borst steeds voor 't vaderland gloeide, een doodelyke kogel. Eere zy dien broeder, den nederduitschen stamme ontsproten, die nooit voor Vrankryk het zwaerd trok!
De stryd duerde voort, de Brunswykers wreekten in 't bloed der vyanden het bloed huns Hertogs. De erfprins van Oranjen, die vroeger Wellingtons krygsleerling in Spanjen was, en later als koning Willem de IIde regeerde, en thans ook reeds onder de aerde rust, wierp zich met eenen hoop nederlandsche ruiters moedig in de Fransche ryen;

{==298==} {>>pagina-aanduiding<<}
zyn yver had hem te verre gevoerd; hy werd omringd. Doch het zevende Nederlandsche batailjon spoedde hem naer, en bevrydde hem gelukkig uit de handen der vyanden. Vol begeestering scheurde de vorst het ordekruis dat hy op zyne borst droeg, los, en wierp het te midden onder zyne trouwe bende. ‘Kinders,’ riep hy, ‘gy hebt het allen verdiend!’ en zy namen het eereteeken en hechteden het aen hun standaerd.
Indien deze hulde den Nederlanderen is toegebracht, onder welke zich de Belgen zoo loffelyk onderscheidden, dan was zy zeker welverdiend (1). Trouwens, reeds den 16den juny, toen de zegeprael na eene moordadige worsteling tegen den Maerschalk Ney onbeslist bleef, hadden by deze niet alleen drie schotsche regimenten, het legioen van Brunswyk en de engelsche en hanoversche regimenten, maer ook de Nederlandsche wonderen van heldenmoed verricht. Onze lichte dragonders 5de, 6de en 7de regiment, overdekten zich dien dag met roem, terwyl de brigade onzer karabinieren, samengesteld uit het 1ste, 2de en 3de regiment, zich twee dagen later hunner krygsbroederen waerdig toonde.
Menig Belg staefde dat na zoo vele eeuwen overbekende woord van Caesar, waerin hy volmondig erkende, dat de Belgen de dappersten aller zyner vyanden waren. Het was den 18den juny, dat de brave Antwerpenaer, generael van Merlen, die aen 't hoofd onzer lichte dragonderen no 5 kampte, door een kanonnenbal werd getroffen, zoodat hy twee uren daerna den schoonsten dood stierf, den dood voor 't Vaderland.
Hy verdiende, dat zyn naem in vaderlandsche liederen zou herleven, en ten laetsten nageslachte zou overgaen als

{==299==} {>>pagina-aanduiding<<}
een sein van roem, op eigenen gronde ter verdediging van dien grond gewonnen. De oude Barden, die eene zoo grootsche rol speelden in de stryden tegen de romeinen, zouden van Merlen niet vergeten hebben. Een kind van Antwerpen heeft die taek als een plicht op zich genomen. De lof diens roemryk gevallenen landgenoots maekt een der voortreffelykste zangen Van Ryswycks uit. Al hadde hy enkel dit eene lied gezongen, zyn naem zoude met dien van Merlen den laesten Belgen dierbaer blyven.
Doch laten wy zyne, door 't Vaderland nog zoo onlangs met krip omsluierde lier rusten, en keeren wy ten slagvelde terug.
Hier moesten zulke dapperheid, zulke doodsverachting op 't laetste gouden vruchten dragen. Ook kwam de vyand nu zelf in verlegenheid, en generael Ney wilde zyne achterhoede van 10,000 man te hulpe roepen, maer zyne achterhoede was verdwenen. Napoleon had ze plotselyk tegen de Pruisen naer Ligny geroepen, en deshalve zag Ney zich gedwongen de duerverworvene voordeelen te laten varen, en naer Frasne terug te trekken. Hier waren wel op elker zyde drie of vier duizend man gevallen; en te Ligny, waer Napoleon met de Pruisen vocht, verloren beide partyen wel twaelf tot vyftien duizend man; maer al dat bloed was nog niet voldoende om den grooten stryd te beslissen.
De dag des 17den juny ging plechtig onder: de dageraed van Europas en onzer verlossing schemerde aen. Terwyl de Korsikaensche dwingeland nog met voldanen blikke over de bloedige velden van Ligny en Quatre-Bras heenschouwen kon, terwyl zyn droom hem nieuwe lauwers voorgoochelde, daelde traegzaem de engel der wrake op Waterloos velden neder. De Groote, die gansch Europa met vuer en zwaerd vernielde, die zoo vele ryken geplunderd en uitgeroofd had ten voordeele zyner lievelingen en medehelperen, die Frankryk grooter wilde dan den reus des oud-romeinschen

{==300==} {>>pagina-aanduiding<<}
gebieds, die Groote wankelde op zyn verheven voetstuk, hy had den oorlogsteerling geworpen: hy stond op het punt zyne gansche onrechtvaerdig verworvene bezitting met eenen grooten deele zyns roems in een laetste bloedbad te verliezen.
Twee wraekengels verschenen den volkenverweldiger reeds: de eerste te Moscou, de tweede te Leipsig, de derde zal hem morgen verschynen op de velden by Waterloo.







{==301==} {>>pagina-aanduiding<<}

XXIV


De Slag van Waterloo.


In vier afdeelingen.

Eerste afdeeling.


Dankbre liefde is de eeuwige graflamp. 
Die by de asch der dappren brandt. 
 
Petr. Moens, Waterloo. 


Zeker is de kennis der oude geschiedenis van hoog belang, vooral voor de geleerden; die den geest des menschdoms van stap tot stap willen nagaen; maer even zeker is de kennis der vaderlandsche gebeurtenissen voor ons allen van oneindig grooter gewicht. In der daed, waertoe zoude ook de diepste kennis van langvervlogene eeuwen strekken, werd die door den denker niet in verband gesteld met degene onzer jongere dagen? Werd uit die kennis niet opgemaekt, in hoeverre het menschdom, onder sommige betrekkingen sedert die aloude tyden voortgeschoten, in hoeverre onder andere achteruit gegaen is, en hoe de gang der eeuwen, ten minste sedert de vinding der drukkunst, getuigt, dat de vooruitgang des menschdoms geen ydele

{==302==} {>>pagina-aanduiding<<}
droom is? iets, waervan vooral de volken van 't Noorden gereedelyk de bewyzen aen de hand geven.
Hoe dichter de gebeurtenissen, die dezen vooruitgang in de hand gewerkt hebben, hy onze tyden liggen, te gemakkelyker kunnen zy ons van die waerheid overtuigen. De Belgen zyn met 1815, als 't ware, in een geheel nieuw staetsleven getreden. Sedert toen eerst heeft het gekletter der wapenen op onzen bodem gezwegen, en de vrede is van Waterloo uitgegaen, als een verkwikkende zonnenstrael na den storm, om 't aerdryk te verlichten en te koesteren.
En echter zullen u vele jonge lieden, met alle byzonderheden, Troyas oorlog en val verhalen, en geen woordjen weten te reppen van den volkenslag te Waterloo, waer de macht Napoleons en zyner dwingelandy een bloedig einde nam.
Het bevreemde dus geenen lezer, indien wy op onze schreden terugkeerend hem by eene gebeurtenis ophouden, die nog na eeuwen en eeuwen, met geen minder belang als de inneming van Jerusalem zal vernomen worden.
Gelyk wy het in ons vorig hoofdstuk reeds zeiden, had Wellington den 17den juny 1815 des morgens vroeg zyn heir by Quatre-Bras verzameld. Hy dacht dien dag door Blücher ondersteund te worden en den vyand aen te vallen; want hy wist oog niet, dat de pruisische veldmaerschalk zich had moeten terugtrekken. Hy vernam dit eerst door zyne officieren, die zyne plannen aen Blücher mededeelen moesten, en die tusschen Quatre-Bras en Sombreffe op den vyand stieten, en aldaer onderricht werden, dat in dien nacht een adjudant van Blücher op dien weg den dood gevonden had.
By toeval ontfing Wellington de ongelukkige mare van het einde des bloedigen gevechts by Ligny; hy vernam ook dat Blücher zich naer Wavre teruggetrokken had. Nu eerst wist de engelsche veldheer, dat hy by Quatre-Bras aen de

{==303==} {>>pagina-aanduiding<<}
gansche macht Napoleons blootgesteld was. Hy dacht dus ook op den terugtocht, om zich Blüchere dichter aen te sluiten. Trouwens, hoe konde hy weten, of deze binnen korts in staet zyn zou eenen tweeden slag te leveren. Hy dacht zelfs, indien Blücher hem niet byspringen kon, zich naer Antwerpen terug te trekken, en in zulk geval moesten de poorten der hoofdstad Brussel zelven voor de vyanden open blyven. Maer uit Wavre zond Blücher aen Wellington eene boodschap over, die 's morgens om negen ure reeds aenkwam, en waerin de veldmaerschalk slechts zoo veel tyd verlangde, als er noodig was om zynen troepen kruid en lood en levensmiddels uit te reiken. Zoodra zulks verricht is, schreef hy, zyn wy strydvaerdig.
Napoleon van zyner zyde meende, dat de Pruisen reeds door den schrik overwonnen waren, en in der haest over Maestricht naer den Nederrhyn terugylen zouden; derhalve zond hy hun zynen maerschalk Grouchy met een sterk leger achterna met het bevel hunne benden in den Rhyn te werpen. Van de Engelschen vreesde hy enkelyk, dat zy hem ontsnappend, zelfs geen geregeld gevecht zouden durven aennemen. Generael Van Damme, die Grouchy een stuk wegs vergezelde, moest dan ook over Wavre en Brussel de Engelschen in den rug aenvallen. Maer de groote veldheer had het hier mis: zyn arendblik faelde deerlyk.
Wellington nam op dien dage eene hoogst gunstige standplaets in by Mont-Saint-Jean, vier uren zuidwaerts van Brussel gelegen. Achter hem verbreedde zich het Soniënbosch, en voor hem rezen als een schild eenige pachthoeven. Hier wilde de vastberadene Wellington, kon hem zyn duitsche wapengezel twee legerscharen ter hulpe zenden, het heir van Napoleon afwachten. Blücher liet hem weten, dat hy 's anderdaegs, den 18den, niet alleen met twee afdeelingen, maer wel met zyn heel leger over Saint-
{==304==} {>>pagina-aanduiding<<}
Lambert naderen zou, om dien dag Napoleons aenval tegen te houden, of eenen dag later den vyand gemeenschappelyk met de Engelschen aen te grypen.
Tusschen beide veldheeren werd nu alles afgesproken en voor dien aenval bereid. Blücher, om, na de nederlage by Ligny, geest en gemoed zyner mannen op te beuren, hield eene wapenschouw, en liet zyne krygslieden in deftige houding voor zich voorby trekken.
Napoleon bewoog met zyne hoofdkrachten links naer Quatre-Bras, om de Engelschen dapper aen te randen. Dezen hadden maer eene enkele sterke achterhoede tegen maerschalk Ney gesteld, om den vyand op te houden; maer die achterhoede wachtte niet eens den aenval af, en trok zich in de richting van Brussel, terug. Vol iever en vuer volgde Napoleon die richting met al zyne troepen op. Het had den heelen nacht door geregend en 't regende steeds voort; de grond was heel doorweekt en kleverig. Men kan denken, hoe moeilyk een oneindig leger langs modderige wegen, door onvaste korenvelden henen, met paerden, kanonnen en wagens voort te rukken had. By Genappe hield de engelsche ruitery stand, en zettede eerst na een dapper gevecht heuren terugtocht voort. Reeds daelde de vervroegde avond, toen de fransche voorhoede op de engelsche stelling van Mont-Saint-Jean stiet, die terstonds, maer te vergeefs, woedend aengerand werd.
Het vallen der nacht stelde den gevechte een einde. 't Was een schrikkelyke nacht! Stortregens kletterden onverpoosd van den hemel af: de troepen hadden het bitter erg, de voeten kleefden in den grond vast, wagens en geschut schenen niet van der plaetse te zullen komen.
Den achttienden 's morgens, waren de Franschen hoogst verrast. Zy waenden den vyand, onder de bescherming der nacht, over Brussel henen vertrokken, en zagen dien nog immer in dezelfde stelling als den vorigen avond voor zich

{==305==} {>>pagina-aanduiding<<}
staen. Napoleon scheen des verblyd; zyn oog ontvonkte. ‘Ha,’ riep hy uit, ‘nu heb ik ze vast, die Engelschen!’ In der daed tegenover hem, op de hoogte van Saint-Jean stonden dezen strydvaerdig. De rechte vleugel, door lord Hill aengevoerd, besloeg rechts den steenweg van Nyvel en liep naer Braine-l'Alleud toe. Het middelpunt, uit Belgen samengesteld onder den prins van Oranjen, bezettede de ruimte tusschen de wegen van Nyvel en Charleroy, en strekte zich verder vooruit; ter rechter zyde lag, als voorschut voor hen, Hougomont in een boschjen, en ter linker het pachthof la Haye-Sainte. De linke vleugel des legers onder generael Picton, had post gevat tusschen den steenweg van Charleroy en de dorpen Papelotte en La Haye tot by Frichemont. De slagorde bestond in twee hecht geslotene korpsen; de ruitery, als derde vechtkorps, stond in 't langs de heuvels loopende verdiep. Wellington, wiens leger 68,000 man telde, had zyn hoofdkwartier rugwaerts in Waterloo op den buitenkant des Soniënwouds gevestigd. Prins Hendrik der Nederlanden stond met 18,000 man by Hal, om den rechten vleugel des heirs, door eene schynbare beweging Napoleons bedreigd, te dekken...
Napoleon wilde op de hoogte van Belle-Alliance zyn heir ten aenvalle schikken. Maer traegzaem, moeielyk, half sukkelend, trokken zyne troepen op doorweekte wegen en velden nader. Van tyd tot tyd plaste nog een stortregen omlaeg, en de grond maekte elken voortgang bezwaerlyk en bezwaerlyker; ook was het wel middag, eer Napoleon het bevel tot den aenval konde geven. Zyne tweede heirafdeeling, onder generael Reille, trok links, zyne eerste, onder generael Drouet, rechts van Belle-Alliance tegen de engelsche linie op; generael Mouton hield met de zesde afdeeling van achteren het middelpunt, en nog verder achterwaerts stond de Garde, uit de oude knevels de l'Empire samengesteld; de ruitery was op wêerskanten verdeeld.

{==306==} {>>pagina-aanduiding<<}

Om aen de engelsche ryen zelven te komen, moest Napoleon de twee gemelde voorschutten dan innemen, die de engelsche veldheer als kleine vestingen voor zyne slagorde bezet hield; namelyk, rechts Hougomont, en links La Haye-Sainte. De franschen begonnen dan ook eenen hardnekkigen aenval tegen Hougomont, dat even hardnekkig verdedigd werd. 's Keizers broeder Jérôme, die vroeger toch voor geen handig krygsheld gold, geleidde dien aenval met zulker hevigheid, als kwame het hier op het herwinnen van zyn verloren koningryk aen. Hy was de man, die, met trotschen nek, het tweede fransche legerkorps tegen dit voorschut aenvoerde, dat door 1,000 man uit de engelsche garde bezet was; en deze dappere hoop verdedigde Hougomont zoo wel, dat de Franschen geenen voet mochten winnen, zelfs dan niet, wanneer zy den hof in brand geschoten hadden; want deze bleef dien ganschen dag door in handen der Engelschen. La Haye-Sainte was van een batailjon der engelsch-duitsche heirschaer bezet, en dezer werden later nog eenige afdeelingen ter hulpe gezonden. Napoleon richtte tegen dit punt den hoofdstorm, omdat hem de linke vleugel Wellingtons de zwakste zyde toescheen, en tevens omdat hier de vereeniging met de Pruisen te gelyker tyde kon afgesneden worden, terwyl Grouchy met zyne manschappen er ook medestryden konde.
Het vuer uit de geschutten en uit het kleingeweer wisselden met steeds vernieuwde woede af; de ruitery golfde in stormende aenvallen heen en weêr, en vernielde elkander wederkeerig, doch zonder eigenlyk gevolg. Die worsteling duerde reeds eenige uren; de Franschen vochten met telkens hervatte woede, de Engelschen met aenhoudende standvastigheid, tot dat de laetste kardoes verschoten was. Dan moesten zy zich terugtrekken, of liever zich met geweld tot hunne vrienden doorslaen.
De pachthoeve La Haye-Sainte werd eindelyk door de

{==307==} {>>pagina-aanduiding<<}
Franschen ingenomen, die daerna ook het boschjen Hougomont verwonnen, zonder nogtans verder te kunnen vooruitdringen. Wellington, die meer dan eens zyn heir in 't gevaer zag van te plooien, ylde persoonlyk het hevigste vuer in, toonde zich den troepen, en zocht zich met de grootste inspanning van krachten tegen de overmacht te handhaven, tot Blücher, volgens zyne belofte, aenkomen en der worsteling eene beslissende wending geven zoude. Hy wist, dat Blücher niet zou achterblyven; hy wist, dat zyn krygsgenoot en, ja, dat dezes voorhoede zich reeds in de nabyheid bevond; doch Napoleon ontplooide telkens nieuwe strydkrachten, zyne geschutten vernielden alles, zyne troepen rukten ontvlamd tot nieuwe aenvallen vooruit; Wellingtons krachten verflauwden. Het was hoog tyd, dat Blücher op het slagveld verscheen; het vooruitzicht werd met elker stonde bedenkelyker. Doch zag men niets opdagen, dat spoedigen bystand aenkondigde; het vertrouwen op de Voorzienigheid, die haer werk begonnen had, wankelde nogtans niet.

Tweede afdeeling.

Hier moeten wy ons een oogenblik van het slagveld verwyderen om te toonen, dat Blücher niets verzuimde, ten einde zynen vriend niet in den muil des gevaers te laten, en dat zyn achterblyven niet van zynen wille afhing.
Den 18den juny, 's morgens vroeg, zoo als hy 't beloofd had, was Blücher uit Wavre in twee heirafdeelingen opgebroken. De eerste, door generael Ziethen aengevoerd, trok rechts over Froment op Ohain naer Wellingtons linken vleugel toe; de tweede, uit de legerafdeelingen van Bülow

{==308==} {>>pagina-aanduiding<<}
en Pirch samengesteld trok links over Neuf-Cabarets en Saint-Lambert in de flank en in den rug van Napoleons rechten vleugel. Eene derde afdeeling, onder Thielmann, moest by Wavre stand houden, en eerst dan de overigen ter ondersteuning byspringen, indien er zich geen vyand vertoonde.
Ongelukkig had Blücher den 17den te bedde moeten blyven, want zyn val van het peerd deed hem bitter zeer; des anderen daegs by 't krieken van den morgen, als hy volstrekt zich het bed wilde ontwoelen en te peerde stygen zou, om met de zynen ten nieuwen veldslag op te rukken, was men zeer bezorgd voor den lydenden gryzaerd. De heelmeester wilde hem eerst nog eene krachtige zalf inwryven; maer Blücher, die de toebereidsels zag, riep uit: ‘Wat! nu nog smeren! Laet dat! Of ik vandaeg gebalsemd of ongebalsemd naer de andere wereld vertrek, komt dat niet op hetzelfde uit?’ De veldheer stond op, liet zich aenkleeden, en steeg goedsmoeds te peerd, ofschoon hem by elker beweging de gekwetste ledematen pynden. Nu ziende, dat het sterk geregend had, en dat het by voortduer regenen zou, zeide de held met zynen luimigen toon: ‘Opperbest! dat zyn onze bondgenooten van der Katzbach; zoo zullen wy den koninge weder veel kruid sparen (1)’, Blücher stelde zich aen 't hoofd der Bülowsche afdeeling, die vooruittoog en zich 't eerst met den vyand meten zou. Hy deed alles om den bezielden marsch te verhaesten; maer in den beginne reeds werd hy door iets onverwachts opgehouden. In Wavre was een brand ontstaen, die de hoofdstraet afsloot en de troepen tot omwegen dwong; hetwelk een merkelyk tydverlies kostte. Verderop werd het nog

{==309==} {>>pagina-aanduiding<<}
erger; de onophoudelyke regen had den grond gansch doorweekt, de beken doen opzwellen, en de kleinste kuilkens met water gevuld. De smalle wegen, door bosch en woud slingerend, maekten het gestadige afbreken der gelederen noodzakelyk. Voetvolk en ruitery raekten nauwelyks voort; voor de kanonnen was het ten uiterste lastig. Men rukte wel is waer gedurig vooruit, maer zoo langzaem, dat men vreezen mocht en moest, te laet op het slagveld te verschynen, althans te laet om Wellington nog van dienste te kunnen zyn.
Officieren kwamen en brachten berichten van den toestand en den gang des gevechts, van den schok der overmacht Napoleons, en van het hygend verlangen naer de komst der Pruisen. Blücher in gestadigen angst, dat hy zynen gegevenen woorde niet mochte voldoen, riep den troepen gedurig zyn aenmoedigend: ‘Voorwaerts, kinders, voorwaerts!’ Naer alle zyden vlogen zyne blikken en woorden. Waer een hinderpael zich toonde, waer men opgehouden werd, was hy seffens tegenwoordig; doch in weêrwil aller pogingen, schemerde hem maer eene flauwe hope voor, om by tyds aen te komen; maer de hope, die Blücher zelfs nauwelyks bezat, wist hy weder voor anderen te doen opglinsteren. Weêr spoorde hy de manschappen aen tot verdubbelde snelheid; dan, helaes, weldra bezweken de troepen onder zoo vele bezwaernissen van allen aerd, en menigen, die met zich door slyk en plassen voort te slepen afgezwoegd waren, morden luid op: ‘het gaet niet, het is onmogelyk, onmogelyk!’ Diep ontroerd, met forscher stemme donderde Blücher dezen toe: ‘wat! onmogelyk! wy moeten voorwaerts, voorwaerts, kinderen! het gaet niet, zegt ge, welnu, het moet gaen, heb ik het niet mynen broeder Wellington beloofd? Wilt ge, dat de Duitscher zyn woord breke?’ En zoo ging het weêr met alle macht en kracht onophoudelyk voort en voort.

{==310==} {>>pagina-aanduiding<<}

Blücher heeft wonderen moeten verrichten om slechts een paer uren later dan de afspraek op het slagveld te verschynen.
Het was vier ure namiddags, toen de Engelschen twee brigaden en de ruitery van Bülow in de verte zagen aenbreken, maer die moesten nog op de aenkomst der overigen wachten.
Napoleon trok met tachtig kanonnen tegen Engelschen en Duitschers vooruit; voetvolk en ruitery togen bezyden en van achteren mede de heuvels op. De fransche ruitery dacht de vyandelyke geschutten in snellen storm te nemen; maer nauwelyks was zy in de nabyheid aengedreven, of geschut en voetvolk onfingen ze met verdelgenden vure, en de engelsche ruitery, die zich tusschen lagere gronden gedekt gehouden had, brak plotseling tegen de fransche uit, en wierp zich in de tusschenruimten der vierhoeken. Toen werd er tusschen die beide volken, die zich reeds zoo lang al hateden met voorbeeldelooze verbittering gevochten. De engelsche ruitery bewees zich echter zoo overmachtig, dat zy de fransche by iederen aenruk terug dreef: dan volgde op de ruiters het fransche voetvolk, en dezelfde kamp werd vernieuwd. Men streed by herhaelde aenvallen de hoogten op en af.
Juist op het middelpunt des steenwegs van Genappe naer Brussel, ter plaetse waer Napoleon met alle geweld doorbreken wilde, stond met zyn landvolk en het duitsche legioen de hanoveraensche veldheer Alten. Op dit heete standpunt heeft Alten den duitschen wapenroem, den wapenroem van Hermans afstammelingen, voortreffelyk gehandhaefd. Deze 8000 man uit het hanover-duitsche legioen konden zich den roem aenmatigen, dat zy nu reeds 12 jaren lang, immers sedert de Franschen het land Hanover innamen, den doodvyand huns vaderlands overal, waer zich een slagveld voor hen vertoonde, bevochten hadden.

{==311==} {>>pagina-aanduiding<<}
In Portugal, Spanjen, Siciliën en in Zuidfrankryk hadden zy zich met hunne tegenstanders gemeten, en uit den mond van hunnen grooten veldheer den schoonsten lof ingeöogst. Thans ook vochten zy een albeslissend gevecht, en zy hebben voorwaer een schoon aendeel aen deszelfs heerlyken uitslag.
Voor allen moet de engelsche veldheer zelf gehuldigd worden. In die uren heeft hy zich in zyne gansche grootheid getoond. Met kalmen blik, met onwankelbare koenheid omvattede hy alles en vond voor elk nieuw gevaer nieuwe redding. Meestal ylde hy zelf naer het punt, waer de stryd hevigst woelde. Waer eene schaer of een vierhoek den hardsten stoot uitgehouden had, of dien verwachtte, daer wist hy door zyn bezield woord zyne eigene kracht in de anderen over te gieten. Eener fel aengetaste schaer riep hy toe: ‘Dierbaren, wy moeten ons dapper houden, wy mogen niet geslaen worden; wat zou men van ons in Engeland zeggen?’
Zyn leven gold hem niets, zoo maer de eerenpost gehandhaefd wierd; en als zyne ryen reeds sterk verdund waren, als reeds menig onbruikbaergeworden geschut terug gevoerd werd, en toch de vreeselyke stormen nog niet hedaerden, zettede hy zich, om den zynen de standvastigheid zyns gemoeds te toonen, op den grond neder en zeide: ‘Hier wil ik blyven, en geen voet breed meer terugdeinzen.’
En, men weet het, de wil, de krachtige wil éens enkelen menschen, die zyne zending innig begrypt, is byna almachtig.



{==312==} {>>pagina-aanduiding<<}

Derde afdeeling.

Napoleon stond van zynen kant by Belle-Alliance op eenen heuvel, van waer hy ook by de spoedigste bewegingen heel het uitgestrekte slagveld met zynen adelaersblik kon overzien en nagaen. Hy had niet gedacht, dat krygers minder in getal dan zyne macht zulk eenen weêrstand zouden geboden hebben, en hy kon nauwelyks den toorn, die in zyn binnenst woelde, verbergen. Kwam men hem van de moeielykheid dezer of gener stelling spreken, dan antwoordde hy maer afgebeten kortweg: ‘Vooruit, vooruit!’ De dapperheid, meende hy, moest toch eindelyk voor de overmacht, vooral voor zynen naem, bezwyken; om drie uer namiddags had hy reeds eenen zegebode naer Parys afgezonden. In der daed, ware dien avond Blücher den Engelschen niet ter hulpe bygesprongen, de geest der helle hadde nogmaels gezegepraeld. Wellington had vast zyne geheele achterhoede moeten doen byrukken, en dus zynen linken vleugel moeten ontblooten, om maer het middelpunt te handhaven. Reeds zag hy tien duizend zyner dapperste krygeren ontzield om hem liggen, en de levenden hadden in eene worsteling van acht uren hunne laetste krachten uitgeput. Ook toen de Franschen om vyf uren 's avonds door de bezetting des wouds by Hougomont en des voorwerks La Haye Sainte eene stelling dicht by zyne heuvels gewonnen hadden, toen zuchtte de engelsche veldheer: ‘Ik wilde, dat het nacht ware, of dat de Pruisen aenkwamen!’ En als hy kort daerna achter den vyand de pruisische kanonnen donderen hoorde, rilde een dankbaer gevoel geheel zynen boezem door. Tranen welden uit zynen oogen: ‘Nu, daer is de oude Blücher! God is met ons!’

{==313==} {>>pagina-aanduiding<<}
riep hy in vervoering uit, by 't besef, dat van dien stond Europas lot afhing.
Zoodra Blücher het gevaer zag, waer Wellington in verkeerde, wilde hy niet eens de aenkomst zyns ganschen legers afwachten; beter docht het hem maer plotselings met de twee brigaden en de ruitery Bülows, onder 't bevel des prinsen Wilhelm van Pruisen, op het dorp Frichemont en op den rug des rechten franschen vleugels te vallen. Naer mate de overige troepen aenrukten, trokken zy meer en meer links, om het dorp Plancenois te winnen, dat wel gedeeltelyk ingenomen werd, maer wiens bezit nog langen tyd by hardnekkigen stryde voor beiden twyfelachtig bleef.
Zoodra Napoleon de Pruisen in bester orde, de eene schaer boven de andere de heuvels zag afdalen, met hun geschut daer tusschen in, dat reeds zyne vuermonden in verschillende richtingen opende; zoodra hy zag, hoe zy eerst stappend, dan loopend met hunne ruitery vooraen naer het plein renden, en hoe steeds meer en meer scharen uit den donkeren woude aendreven, zond hy zyne zesde afdeeling door Mouton bestierd, en tot nog toe vry gebleven, tegen de Pruisen; er ontstond een hevig gevecht, waerin de beide brigaden het in den beginne tegen het meerdere getal zeer hard hadden, terwyl de aenvallen tegen de Engelschen tevens voortduerden. Intusschen stuerde Blücher aen alle afdeelingen, wier aenkomst hy zoo veel mogelyk bespoedigde, het bevel toe, van zich naer de hoogte van Belle-Alliance te begeven, welker gebouwen over de gansche streek zichtbaer waren. De beke van Lasnes zoude het steunpunt voor den linken vleugel blyven. Het gevecht blaekte allerhevigst, toen Blücher van generael Thielmann eene hoogstbelangryke melding kreeg. Die generael maekte bekend, dat hy door maerschalk Grouchy by Wavre met eene beduidende troepenmacht aengerand werd, en dat de

{==314==} {>>pagina-aanduiding<<}
vyand den overgang over de Dyle met geweld doorzetten wilde; zoo dat, gelukte die poging, en bleef Napoleon meester op het slagveld, deze het hier tusschen twee vuren omsluiten en vernielen konde. Maer Blücher gaf op deze mededeeling hetzelfde antwoord, dat hy vroeger by Hainau uitsprak: ‘vóor my en elders nergens ligt het lot dezes dags.’ Ook het ambtelyk bericht staeft dit antwoord. Volgens zyn bevel moesten alle troepen steeds vooruitrukken, en geene enkele mochten naer Wavre ter ondersteuning terugkeeren, vóor dat Napoleon uit het veld geslagen was; tevens liet de gryze Blücher Thielmann aenzeggen, hy hadde zich dapper tegen den vyand te houden.
De brave, die tot de vereeniging der pruisische en engelsche troepen het meeste bygedragen heeft, is generael Müffling, die zich pruisischerzyds in Wellingtons hoofdkwartier bevond en alles met den grootsten yver bewerkstelligde, om een eenstemmig zamentreffen tusschen beide groote heirmassen te bevorderen.
Men begrypt het, die vereeniging te verhinderen was tevens Napoleons hoofdzakelyke poging. Hy wierp zich met geweld in de ruimte, die thans nog de beide verbondsheiren scheidde, hernam het dorp Papelotte, en greep tevens het dorp Frichemont hevig aen. De Franschen drongen dan, meer en meer van elkander scheidend, tusschen Bülows en Wellingtons troepen. Dit was voor den uitslag een noodlottig oogenblik. Omtrent zeven ure, stappen Ziethens eerste troepen op het slagveld, waer Müffling ze heengewezen had; Ziethen bevond zich zelf aen 't hoofd der eerste brigade met de gansche ruitery en het geschut zyner afdeeling; hy neemt met twee bataillons het dorp Papelotte stormender hand in, en bereidt zich tot hardnekkiger voortdringen.
Napoleon nogtans wankelt geenszins, al ziet hy ook Blüchers troepen steeds vreeselyker optreden; hy betrouwt

{==315==} {>>pagina-aanduiding<<}
op zyn krygsgenie, en zyn heldenmoed verzaekt der zege niet, die over een laetsten, wanhopigen slag beslissen zou. Vooreerst wilde hy door eenen onweêrstaenbaren storm de Engelschen van hunne lang gehandhaefde heuvels terugwerpen, naer het Soniënbosch in, en dan zyne vereenigde macht tegen de Pruisen stuwen. Uit het grootste gedeelte zyner garden, kipte hy de kern uit, om eenen aenval te wagen, veel vreeselyker dan alle voorgaende: hy zelf zoude dien op de beslissende hoogten, waer hy reeds sedert 5 ure een deel van bezet had, tegen het engelsche middelpunt aenvoeren. Vier batailjons, geleid door maerschalk Ney vormden de voorhoede; hierop in dicht geslotene scharen, gelyk een zwygend en dof nakend onweêr, volgden de oude krygers, wien geen gevaer nieuw, geen gevaer te groot was.
Wellington, die ze opkomen zag, begreep, dat dit de laetste en dies ook de gevaerlykste poging des vyands was. Hy plaetste ylings zyne kanonnen op de beste punten, verzamelde daerachter eene macht gekozen uit zynen linken vleugel, die juist door de Pruisen onder Ziethen versterkt werd. Deze macht bestond uit 8000 man zyns besten nog overigen voetvolks, en liet diegenen, die reeds eenen zwaren dag gearbeid hadden, eenen oogenblik legeren en rusten. En toen het fransche stormheir zoo naby was aengewemeld, dat geen enkel schot op de dichte hoopen verloren ging, liet Wellington de kanonnen met schroot er in donderen. Maer de vyanden deinsden niet, sloten de vaneen gescheurde ryen weder dicht, en rukten na en nader. Dan ontfing het dappere voetvolk, waeronder de sterke Schotten uitmunteden, de Franschen met vuer en bajonnet, en tevens vloog de vreeselyke engelsche ruitery van alle zyden tegen hen in.
Hadde Napoleons plan ten uitvoer kunnen gebracht worden, wellicht ware de zege zyner vuist nog niet ontsnapt,

{==316==} {>>pagina-aanduiding<<}
maer de Voorzienigheid had ook haer plan; zy had hare hand uitgestoken, en wie kon die afkeeren?
Napoleon wilde met acht frissche bataillons zyner oude garde den tegenstanderen eenen hoofdstoot geven; maer toen het puik van Napoleons krygeren op de plaets hunner bestemming aenkwam, moesten zy tegen den dapperen Blücher gericht worden, die met Ziethens heirschaer juist naer Wellingtons linken vleugel onstuimig vooruitstoof. Napoleons rechte vleugel wordt nu van drie zyden te gelyk bestormd. Gansche scharen worden vernield. De groote menigte gekwetsten, die uit het gevecht wyken, stellen aen beide zyden den schyn eener vlucht by. In weêrwil van haer immer groeiend verlies, rukt de fransche garde steeds vooruit; men zou zeggen, dat haer niets weêrstaen kan. De Engelschen wyken op verscheidene punten terug, en hun geschut is tot zwygen gebracht. In deze noodlottige stonde laet Ziethen vier en twintig kanonstukken tegen den vyand vuren, en onder 't gedreun aller trommelen, doet hy stormloopend eenen hoofdaenval. Deze beweging is beslissend. De Franschen deinzen terug. Wellington snelt met zyn geheel leger vooruit, en nu ontstaet er allerwegen een ysselyk bloedbad. Vier fransche bataillons, die zich het verst vooruit gewaegd hebben, deinzen in geslotene vierhoeken naer Belle-Alliance terug, maer stoten hier in 't geschutvuer van Bülow. Van de ruitery alom omcingeld roept men hun toe zich overtegeven. Cambronne, die met Napoleon Elba ontsnapt was, valt zwaer gewond en zoo men vertelt, roept hy uit: ‘de garde geeft zich niet over, zy sterft!’ De meesten hunner staven dit heldenwoord; eenige ontsnappen, weinige worden gevangen genomen.
Nu komt ook de tweede pruisische heirafdeeling, onder Pirch, ten slag, en om half acht herbegint de stryd by Plancenois. Alleen de wanhoop der Franschen biedt nog tegenstand. Wel staen nog de drie pruisische legers in 't

{==317==} {>>pagina-aanduiding<<}
heetste gevecht, maer de slag is reeds gewonnen, en de vyand vecht enkel om zich te redden. Om negen uer's avonds veroveren eindelyk Pirch en Bülow gezamenlyk het dorp Plancenois, en de nederlage des franschen heirs is beslist.
Van dit oogenblik af zou men gezegd hebben, dat niettegenstaende het woord van Cambronne, de angst uit de verdediging eener slechte zaek gesproten, in het hart van 't fransche krygsvolk ontwaekte, en hun meer schrik inboezemde, dan de zegepralende vyand. Wie vluchten kon, vluchtte van den hoogsten tot den laegsten rang, alles door elkander en met zulke wanorde, met zulke ysselyke gejaegdheid dat de gansche krygsgeschiedenis van Frankryk geen droeviger tafereel op te hangen heeft. Ieder gevoelde, dat met Napoleons krygsfortuin alles verloren was, terwyl de nacht nog den angst der vluchtelingen vergrootte.
Waterloo deed aen Moscou, deed aen Leipsig denken.


Vierde afdeeling.

De bondgenooten waren zegevierend, maer hun werk was niet voleind. De Engelschen hadden schrikkelyk geleden, menschen en peerden konden niet verder meer. De Pruisen waren wel niet zoo lang in 't vuer geweest, maer wy hebben gezien, wat zy op hunne reis doorstaen hadden.
Het was donkere nacht, toen Blücher en Wellington door eenen gelukvoorspellenden toeval, zoo er toeval voor christenen kan bestaen, op dezelfde plaets te zamen kwamen, waer Napoleon zich gedurende den slag opgehouden en van waer hy zyne bevelen, even als zoo vele bliksemstralen, uitgezonden had. Het was op eene hoogte in 't middelpunt der fransche positie in de pachtery van ouds genoemd het

{==318==} {>>pagina-aanduiding<<}
Schoone Verbond (La Belle Alliance): een naem, die mede hier eene treffende toepassing had!
Wy kunnen ons gemakkelyker voorstellen dan uiteenzetten, met welke geestdrift de zegevierende veldheeren, de helden des dags, de verlossers der Europeesche volkeren, hier ten gelukwensch elkander de hand drukten. Men kwam overeen, dat de vervolging des vyands de taek der Pruisen zyn zoude, dewyl hunne krachten nog frisscher waren, dan die der Engelschen.
Blücher vereenigde terstonds zyne veldheeren, en gaf het bevel, dat men te dier vervolging den laetsten adem van man en paerd opofferen moest. De ridderlyke Gneisenau, die dien dag twee paerden onder zich verloren, en wien eene kogel de handvest zyns degens verbryzeld had, werd daermede gelast. Gneisenau vloog aen 't hoofd van de eerste de beste ruiter- en schutterscharen, die hy vond, nam een paer veldkanonnen mede om den vyand, zoodra die na 't zure dagwerk een oogenblik rust genieten wilde, uit zyne legerplaetsen op te schrikken; en, zie! nauwelyks hoorden deze den klank der jachthorens of het geratel der trommelen, of de wilde vlucht begon op nieuw. De overwonneling werd uit tien oorden verdreven, zoo dat hem kracht en adem faelde. De maen verlichtte met hare bleeke stralen de vervolgers op hunne jacht. De groote weg lag met allerlei wagens en karren, met geweren en kanonnen, met puinen en scherven overstelpt, dat het er barmelyk te zien was.
Nog in diezelfde nacht vertrok Blücher naer Genappe, waer zyne voorhoede den vyand, die zich aenvanglyk verdedigen wilde, verder te vluchten noodzaekte, ofschoon het reeds elf uer was. De Franschman had zyne meeste vuermonden op den slagvelde verlaten, waer alles met puinen en lyken overdekt was. Wat hy aen geschut, kruidwagens, pakkagie en ander voerwerk gered had, lag te Genappe opeen gestapeld. Alles viel den Pruisen in handen. De buit

{==319==} {>>pagina-aanduiding<<}
was oneindig groot. Napoleons eigene veldrusting, zyn zilvervoorraed, zyne edelgesteenten, de wagen zelf waerin hy reed, en waerin hy eenige uren rust nemen wilde, toen de pruisische kanonnen er hem uit verjoegen, alles werd in beslag genomen tot den hoed en den degen des keizers toe, die hy weggesmeten had, om vluchtend te paerd te springen. De kleinooden, de schatten gelds en andere goederen werden onder de soldaten verdeeld. Blücher nam Napoleons wagen, den keizerlyken mantel en den verrekyker, en zond als zegeteekens Napoleons hoed, degen en ordekruisen zynen koninge over. De vervolging werd rusteloos voortgezet, zoodat, waer de vyand onder den blauwen hemel in het graen legeren wilde, waer hy in gebouwen of pachthoeven te overnachten dacht, geweer- en kanonschoten, trom- of bazuintoonen hem uit de ruste opjoegen. Pirch moest Grouchy's troepen den terugweg by Sombreffe afsnyden, Ziethen volgde Bülow naer. Blücher zelf vernachtte in Genappe. In de kamer, die den veldmaerschalke aengewezen werd, lagen zes verwonde Franschen. Men wilde, om hem niet te stooren, die ongelukkigen elders heen brengen, maer de goede Blücher gaf 't niet toe, liet hun integendeel alle hulp toekomen, die hunnen toestande voordeelig zyn kon, en trenste zich aldus eene schoonere kroon om 't hoofd, dan die der zege: de kroon der menschlievendheid, der broederliefde jegens eenen gevallenen vyand.
Wy houden het geenszins overtollig, hier den oproep Blüchers aen zyn heir mede te deelen, dien hy diezelfde nacht opstelde, terwyl men aen 't verzamelen der gebeurtenissen diens dags bezig was, voor het den koninge overtezendene bericht.

‘Brave officiers en soldaten des heirs van den Neder-Rhyn! Gy hebt groote dingen verricht, dappere wapengenooten! Twee slagen hebt gy in drie dagen geleverd; de

{==320==} {>>pagina-aanduiding<<}
eerste was ongelukkig en nogtans werd uw moed niet verplet. Met gebrek hadt gy te stryden, en gy droegt het met onderwerping. Gy bezweekt niet onder den tegenspoed, maer begaeft u vier en twintig uren na een verloren, bloedig gevecht kloekmoedig tot een nieuw; gy trokt voort vol hoop op den Heer der heirscharen, vol vertrouwen op uwe aenvoerders, vol trots tegen uwe zegedronkene, overmoedige, meineedige vyanden, ter hulpe der dappere Britten, die met onverwinbaren moed een zwaer gevecht bestonden. Maer het uer der beslissing moest slaen, wie voortaen heerschen zou; een eerzuchtige gelukzoeker, of vreedzame regeringen. Het strydlot des dags wankelde vreeselyk, toen gy uit den u verbergenden bosch tradt en juist in den rug des vyands vielt met al de kracht, met al het zelfvertrouwen beproefder soldaten, om over 't onheil, dat gy acht en veertig uren te voren geleden hadt, vergoeding te nemen. Dan donderdet gy in's vyands bange ryen, en staptet onweêrstaenbaer op de zegebane voort. In zyne wanhoop voerde nu de vyand zyn geschut en zyne krachten tegen u, maer uw geschut bliksemde den dood in zyne rangen, en uw gestadig voorwaertsrukken bracht hem eerst tot verwarring, dan tot deinzen, en eindelyk tot de ongeregeldste vlucht. Eenige honderd kanonnen moest hy u achterlaten, en zyn heir is ontbonden. Nog eenige dagen inspanning, en 't is geheel vernietigd, dat meineedige leger, dat uittrok, om de wereld te overheerschen en uit te plunderen. Alle groote veldheeren hebben steeds gedacht, men konde met een geslagen leger niet onmiddelyk daerna eenen nieuwen slag wagen. Gy hebt de onvastheid diens regels bewezen, en getoond, dat dappere, ervarene krygers wel eens kunnen overwonnen, maer dat hun moed niet kan verbryzeld worden. Ontfangt hiermeê mynen dank, gy voortreffelyke soldaten, gy, myne hoogachtbare wapengenooten; gy hebt u eenen grooten naem verworven. Zoo lange de geschiedenis

{==321==} {>>pagina-aanduiding<<}
zal bestaen, zal zy uwer gedachtig wezen. Op u, gy onwankelbare zuilen van 't pruisische ryk, rust met zekerheid het geluk uws konings en zynes huizes. Nimmer zal Pruisen ondergaen, indien uwe zonen en kleinzonen u gelyken.
Genappe, den 19den Juny 1815.


‘Blücher.’


Zoo klonk als een onsterferlyk lied de duitsche zegetrompet na den grooten slag te Waterloo.


Aen Schwarzenberg schreef hy eigenhandig:


La Belle-Alliance, den 19den Juny.


‘Myn vriend, de schoonste slag is geslagen, de heerlykste zege bevochten. Het bezondere verhael zal volgen. Ik denke, de Bonapartsche geschiedenis is nu wel uit.


Ik kan niet meer schryven, want ik beef aen alle ledematen; de inspanning was te groot.


Blücher.’
Ziet daer, lieve lezers, het kortbondige verhael van den slag te Waterloo, van de zegeviering der verbondene mogendheden op Napoleon. De geschiedenis heeft geene merkwaerdigere gebeurtenis voor de wereld in de oude boeken bewaerd. Waer werd nog de stryd gestreden, van wiens uitkomst de beslissing afhing, of geheel Europa voor den wil van eenen despoot zou onderdoen?
Drie honderd kanonnen en vyf honderd wagens met kruid en lood vielen den Verbondenen in handen. Dertig duizend Franschen bleven op het slagveld, vyftien duizend werden gevangen genomen, terwyl de overblyfsels en puinen des machtigen heirs op de vlucht waren. De weg naer Frankryk stond den zegevierenden open. Zulke uitkomst

{==322==} {>>pagina-aanduiding<<}
overtrof verre alle menschelyke berekening en verwachting. Noch heerschzucht, noch eigenbelang, noch koude berekende wysheid hadden dien stryd gestreden, maer wel de begeestering voor waerheid en recht, die by hoog en neêr heerschte. God had den goeden rechte zynen bystand verleend, en na drie en twintig jaren op den nek der volkeren gedrukt te hebben, was het ryk der onrechtvaerdigheid ten einde.
Tydens het bewind van Napoleon en onze afhanglykheid van Frankryk, toen de Belgen gedwongen onder's keizers banieren vochten, hebben zy echter den roem van dappere krygers gehandhaefd. Men bedenke slechts, dat er na den val des keizers in 1814 twee duizend negen en zestig Belgen naer hun vaderland terugkwamen, gedecoreerd met het kruis der eerelegioen!
Maer ook aen den volkenslag te Waterloo hebben de Belgen een eervol aendeel genomen. De geschiedenis zal ook hier hunne aloude faem van kloekmoedigheid voor den laetsten naneef staven. De afstammelingen van Ambiorix met die van Claudius Civilis en met die van Herman vereenigd, hebben zich daer tegen de Franschen, gelyk vroeger hunne voorouders tegen de Romeinen, dapper van hunnen plicht gekweten, en gevoeld, dat zy als zonen van het Noord, der Germanen waerdig gebleven waren!
Maer nog een hooger roem dan die der dapperheid, verdient onzen landgenooten opbewaerd te blyven in onze gedenkschriften.
Brussels omstreken hadden nooit zoo een droevig schouwspel opgeleverd, als het gene, dat op den 18 juny volgde. In velden en bosschen, langs heggen en wegen lagen thans onder elkander in eeuwiger ruste, in eeuwigen vrede, Pruisen en Hannoveranen, Engelschen en Schotten, Franschen, Hollanders en Belgen, en die waren wellicht niet het meest te beklagen. Op zestig duizend beliep het getal der gesneu-
{==323==} {>>pagina-aanduiding<<}
velden; duizende gekwetsten wenschten het einde huns levens te zien naderen, daer zy met verminkten lichaemsleden op geen aerdsch genot meer hopen konden.
Dat verbitterde den zegeprael: dat waren droevige jammerkreten, die zich aen dat vreugdegejuich somber paerden. Eene heillooze rouw, eene matelooze ellende vertoonde zich alom, maer weêrgaloos koesterend ontblaekte tevens het hemelsche liefdevuer des medelydens. De christelyke geest verwarmde, zoo als altyd, den boezem der Belgen, hierin alleen des gryzen verwinnaers Blücher waerdig. Ja, het heilige menschengevoel deed plotselings alle andere driften des harten verstommen. God had het woord: Zegeprael! uitgesproken, en in dit woord lag dat van vergiffenis, van bystand, van broederliefde opgesloten! Daden uit die goddelyke dryfveêren geboren, zullen met onverdoofbaren glans door alle eeuwen heen voortleven. De arme bruid, die haren bruidegom, de arme moeder die hare zonen eens door Napoleon uit hare armen had zien scheuren, aerzelde niet nacht en dag pluk te vervaerdigen, zoowel den aengerukten verdrukkeren als den vrygezinden verlosseren bestemd.
In Belgiens hoofdstad wedyverden edeldom en burgerstand om te voorzien in dien algemeenen nood. De prachtige rytuigen, die wy by schoon weder de groene laen op en af zien zwieren, togen toen herhaelde malen, door hunne eigenaers gevoerd, naer Waterloo, en kwamen ryk geladen met gekwetsten naer de deftige woonsten terug, die de milddadige huisvrouwen in gasthuizen omschiepen.
By het ziekbed, by het verbinden der wonden, schenen de vrouwen in aerdsche engels verwandeld te zyn. Heur medelyden kende geen onderscheid van rang of stand, van land of belydenis. Allen waren slachtoffers des wreeden oorlogs, allen waren ongelukkig en verdienden by haer denzelfden balsem voor lyf- en zielewonden.

{==324==} {>>pagina-aanduiding<<}

De teederste maegdekens, die anders by 't zien van eenen enkelen druppel bloeds in onmacht zouden gevallen zyn, deinsden nu voor geene wydgapende wonden, voor geene verminkte leden terug. Het reine medelyden gaf dien zwakken schepselen eene tienvoudige kracht, zoodat honderde verwonden nog heden hunne genezing en hun voortbestaen aen de goddelyke inboezemingen dier deugd te danken hebben.
Het Te Deum doorklonk Gods tempelen, die eerlang weder de meesterstukken der vlaemsche school zouden weêr ontfangen, waervan ze de huichelende kunstliefde des overheerschers beroofd had, die zich ten minste hadde moeten vergenoegen met onze openbare boekzalen van hunne kostelykste handschriften te berooven, gelyk hy reeds besloten had onzen archieven hunne historische schatten te ontrukken.
Toen verhief zich uit duizende zielen, in een enkel dankgevoel versmolten, de oude kerkzang: ‘Wy zyn de roode zee doorgetrokken.’

Sluimert zacht, gy zaelge dooden! 
'T laatste bloed uw hart ontvloeid 
Blyft in 't oog des Eeuwgen heilig. 
Zaalge dooden slaapt hier veilig 
Tot in d' ochtend der verryzing, 
Uit dat bloed uw palmtak groeit. 
 
P. Moens, Waterloo. 









{==325==} {>>pagina-aanduiding<<}

XXV


Volksfeesten.


1848.

I


De feestgalm ruischt langs markt en straten, 
De volkeren zyn uitgelaten, 
De weêrklank dryft den juichtoon rond, 
De vanen die de gevels tooijen, 
En kronklend waeijen uit hun plooijen, 
Verkondigen een blyden stond. 
 
Th. Van Ryswyck. 


't Is schoon als eene woelige menigte van allerlei stand deel neemt aen openbare vermaken, die uit eene edele oorzaek zyn ontstaen en een edel doelwit hebben: zoo als de Godsdienst, de vaderlandsliefde, het levendige gevoel der volkskracht, de vereering van oude wapenfeiten, groote gebeurtenissen, die aen ryk en volk als 't ware een nieuw aenschyn hebben gegeven, of de bezondere voortbrengsels der natuer in een land, met alles wat daeruit op de maetschappy voortvloeit; dan bestempelen wy die vermaken met den name van volksfeesten, als waeraen de gansche natie, groot en klein, deel mag nemen, om er den staets-
{==326==} {>>pagina-aanduiding<<}
besture hare vreugde of haren dank te betuigen. Dan gelykt de natie aen eene familie, die 't feest van derzelver hoofd viert.
Men beseft hieruit, dat er eene groote verscheidenheid kan plaets vinden in het doel, dat men door volksfeesten wil bereiken. Maer hoe meer deze rechtstreeks uit het middelpunt der volkseenheid uitgaen, hoe meer aendeel het vaderlandsche gemoed er in neemt, hoe meer geestdrift men derhalve by de viering derzelve bespeurt, des te meer verdienen zy in den beperkten zin des woords volksfeesten genoemd te worden.
Zulke plechtigheden vierden de Grieken in hunne kampgevechten. By dezen smolten de verschillende gewesten, waerin het land verdeeld was, tot een enkel werkelyk geheel te samen: ook was de invloed dier volksfeesten op den volksaerd zoo groot, dat de olympische spelen de grieksche beschaving in Godsdienst, wetenschap en kunst niet weinig bevorderden. Die spelen verwekten eenen algemeenen staetszin, boezemden den volke levenskracht en heldenmoed in, en ontvlamden geest en harte voor alles wat schoon, verheven en heilig is; met éen woord: zy waren vaderlandsch.
Min belangryk, oneindig minder schoon komen ons reeds op den eersten oogslag de volksfeesten der Romeinen voor. Aenvanglyk waren dan ook die feestelyke volksvereenigingen bestemd om hunnen oorlogsgeest op te wekken; maer weldra daelden zy tot bloote volksvermaken af, en kregen dikwerf een bloedig en noodlottig einde, doordien zy onder de feestgenooten van den circus zoowel te Rome als te Constantinopelen eenen gevaerlyken partygeest voedden. Hierby kwam, dat zy het zuiverste menschelyke gevoel verstompten: men denke slechts aen hunne bloedige menschen- en dierengevechten.
Als men hooger dan de Grieken en Romeinen, immers

{==327==} {>>pagina-aanduiding<<}
in de hoogste oudheid opklimt, ziet men de volksfeesten dienstbaer gemaekt ten voordeele der ware staetkunst, die der volksgeaerdheid altyd in de hand wil werken.
Reeds had Mozes onder de Israëlieten, in volksfeesten vereenigd, eenen volksaerd gevormd, die na Palestinas inneming steeds nieuw voedsel vond in het strenge vasthouden aen die nationale plechtigheden, bezonderlyk in de jaerlyksche bedevaerten, om Paeschen, naer Jerusalem te doen. Men zou geneigd zyn te denken, dat nog hedendaegs, na dat hun politisch bestaen sedert eeuwen vervallen is, het aloude karakter van dit volk hoofdzakelyk door de onafgebrokene gehechtheid aen hunne feesten voortleeft.
De Turken hebben hun vermaerd Bairamsfeest, en de Hindoes het niet minder beruchte wagenfeest.
Met den zegeprael des christendoms op het heidendom begint een ander tydvak voor de nationale feestvieringen. De nieuwe natiën, die zich na de volksverhuizingen vormden, verlevendigden en veredelden door christelyke feesten 't nationale gevoel. De grond dezer plechtigheden was die der oude wereld niet meer, ofschoon vele heurer gebruiken bleven bestaen. Het christendom heeft onder die betrekking het heidendom nog niet geheel en al uitgeroeid.
Zoo hielden naest de ridderspelen de zottenfeesten en de vastenavondsgrappen zich staende. Ook behield ieder volk min of meer zyne bezondere vermaken. Engeland laet zyne hanengevechten, paerdeloopen en zeespelen niet varen; Portugal en Spanjen verlustigen zich by voortduer in hunne stiergevechten; Rusland viert op den 6den january zyne waterwyding; in de paeschweek wordt er geschommeld, en de op de Neva gebouwde ysbergen vermaken bezonder dat volk in zyne zoogezegde boterweek of vastenavond. De Franschen, hoezeer van eenen levendigen nationalen geest

{==328==} {>>pagina-aanduiding<<}
doordrongen, hebben wegens hunnen bewegelyken aerd, geene eigenlyke nationale feesten, ten minste zoo men de kampspelen of zoogenoemde revuën, onder deze niet mede telt. Het schitterende volksfeest, dat den 14den july 1790 op het vermaerde Champ de Mars, in tegenwoordigheid des konings en der gansche natie, gevierd werd, scheen als plechtige gelofte wederkeeriger trouwe veel goeds te voorspellen, maer werd al ras door de gruwels der omwenteling, die er op volgden, verdonkerd. De na der hand aldaer zoo dikwyls vernieuwde volksfeesten hebben geene herinneringen nagelaten in het wispelturige buerland, omdat zy met de overleveringen, met de herinneringen van 't oude vaderland in geen doelmatig verband stonden. Het alles overheerschende Parys trad altyd alleen op den voorgrond, zonder door de andere steden of departementen des lands bygestaen te zyn.
De Duitschers hebben vele bezondere volksplechtigheden, maer geen algemeen nationael feest, dat alle gewesten in eenen enkelen geest vereenigt; zelfs heeft, om elken steen des aenstoots uit den weg te ruimen, de koning van Pruisen dit jaer den 18den dag van juny als volksgedenkdag aen den slag van Waterloo afgeschaft.
Dan het is tyd, dat wy na dit uitstapjen by den vreemde en den nabure, op onzen bodem weêrkeeren. Werpen wy eenen vluchtigen blik op de pogingen onzes staetsbestuers sedert 1831, om den nationalen geeste weder eene doelmamatige strekking te geven.
Jaerlyks tegen het einde van september viert vooral de hoofdstad het aendenken der omwenteling van 1830, of liever het begin eener nieuwe orde van zaken, waeruit Belgies zelfbestaen geboren is.
Vele jaren achtereen vergenoegde men zich met de gewone, alom in dorpen en steden gepleegde verlustigingen, ook in Brussel te volgen. Men beloofde pryzen aen de beste

{==329==} {>>pagina-aanduiding<<}
balspelers, kruis- en armboogschieters, aen de zakloopers, mastenklauteraers en zwemmers, en een deel dier vermaken, zoo als dat der schutteren bleef eigen aen onzen landaerd. Men opende den nieuwsgierigen vreemdelingen de Museums van schilderyen, van aloude wapenen en werktuigen, men maekte hun den toegang tot de boekeryen en de openbare gebouwen gemakkelyk. De straten werden buitengemeen vercierd, des avonds was er algemeene verlichting, als om den feestdag te verlengen. Klokken en kanonnen verkondigden dagelyks het begin der vermaken. In de warande en elders hoorde wie 't lustte, toonkunstige wedstryden aen. In de kerken werd een heerlyk Te Deum gezongen. Des avonds danste men op drie, vier verschillende plaetsen in de opene lucht en in de byzondere gezelschappen. Kortom, wie alles, wat de septemberfeesten verlevendigde, hadde willen zien en hooren, die had zich, gelyk men zegt, ten minste in zessen moeten splitsen: doch voor menigen Brusselaer bleef een goed deel dier feestverlustiging een gesloten paradys. Het leger met de burgerwacht moest ten minste eenen ganschen dag onder de wapenen staen; en die toch mochten aen geen heen en weêrloopen denken, die moesten maer stillekens den hun aengewezenen weg volgen; en, men moet het bekennen, het feest der vrede zag er voor dezen zoo wat oorlogszuchtig uit.
Ziet daer een aental vermaken, die sedert 1831 jaerlyks eene menigte volks uit alle gewesten naer de brusselsche Septemberfeesten uitlokken. De yzeren wegen brachten telkens een grooter aental nieuwsgierigen naer de hoofdstad.
Dan, het jaer 1848, dat voor onze buren niet alleen, maer voor gansch Europa zoo noodlottig afliep, verhief die feesten tot eenen gansch buitengewonen luister. Ver van de streken, waer de storm broeide of woelde, scheen Belgie nooit rustiger geademd te hebben.

{==330==} {>>pagina-aanduiding<<}

Alles wat ter verheerlyking onzer landstreek dienen, alles wat de liefde tot het vaderoord verhoogen konde, werd in 't werk gesteld om de talryke bezoekers in te nemen en te verrukken. Het voorledene werd als met eene tooverroede opgedaegd. Het oude Belgie scheen op te staen om zich met het jonge Belgie te vereenigen. De tyd der gemeenten, toen elke stad veelal op zich zelve stond, de tyd der ambachten en neeringen, toen werk en nyverheid een privilegie was, scheen weêr te keeren, doch alleenlyk om eenen vaderlandschen ommegang daer te stellen. Al wat onze grootouders afzonderlyk gezien hadden, zou hier vereenigd zyn. Het was als of de voorgaende eeuwen, met hunne blyde inkomsten een bezoek kwamen afleggen, om den Belgen toe te juichen, wegens de wettige houding, die zy aennamen, terwyl men elders aen 't woelen was.
Uit Mechelen kwamen de statige reuzen met hun geheel huisgezin, en vergezelschapt door het ros Bayaert en de Heemskinderen, door het Sinjoorken en het geluksrad om der reuzenfamilie van Brussel een plechtig bezoek af te leggen; deze deed den vreemden de eer van hun de stad met hare merkwaerdigheden te toonen.
Uit Ath kwam met zyne tedere wederhelft de snoever Goliath; uit Bergen kwam de alom en altoos zoo hooggevierde ridder Sinte-Joris met den draek en zyn gevolg; terwyl Antwerpen den vermaerden Antigonus, als volksvertegenwoordiger naer de hoofdstad zond. Zy deden allen met Papa en Mama, met Janncken en Mieken, hunne kinderen, twee triomftochten door Brussels hoofdstraten. Daer was een gewoel, een gedrang en gepers, om de heldenbeelden onzer ouderen in oogenschouw te nemen, gelyk men er in Brussel nooit te voren gezien had. Men begreep, dat onze voorouders er zich meesterlyk op verstonden om in alles en zoo ook by volksfeesten, het volk door reuzenachtige gedenkteekenen diep te treffen.

{==331==} {>>pagina-aanduiding<<}

Dit denkbeeld is zoodanig waer, dat, toen Gent achter Brussel eenen historischen stoet der graven van Vlaenderen instelde, die door de tegenwoordigheid der koninglyke familie verdiend heeft vereerd te worden, by al dien prachtstoet, by al die triomfwagens, hoezeer bewonderd, een enkel voorwerp het volk schokte: namelyk het colossale beeld van Jacob van Artevelde, dat de politische grootheid eens helden den volke stoffelyk voorstelde.
Zeker, eenen gestorvenen held of een heldengeslacht te vertegenwoordigen door reuzen, die de bewondering der aenschouweren tot zich trekken, is eene poëtische gedachte, die van ouds by ons voortwortelde. Van ouds zong men by ons:

‘Wy zyn van reuzen gekomen.’ 


Van ouds had stad en dorp zelfs zyne reuzen, waervan nog de beroemdste die van Antwerpen en Wetteren zyn.
En wie onzer gevoelt zich niet diep getroffen als hy, by groote volksfeesten, het aloude lied hoort aenheffen:

Al die daer zeidt: ‘De Reus die kom!’ 
Zy liegen daerom. 
Keere weerom, Reusken, Reusken, 
Keere weerom, 
Reuzegom. 


Als Willems zaliger dit liedeken, dat onze voorouders by onze wieg gezongen hebben, in een uitgelezen gezelschap van dilettanti of toonkunstliefhebbers bywylen eens aenhief, vergat men al de operadeuntjens, die jaerlyks uit Parys tot ons komen; een naïve lach ontlook rondom alle lippen, en de oude wiegezang sprak tot iederen harte.

II

Dan, volksaerdiger dan die oude vertooningen scheen ons

{==332==} {>>pagina-aanduiding<<}
op de septemberfeesten het nuttige deel des programs: de vertegenwoordiging der negen gewesten, die ons koningryk uit maken, en 't door hunne natuer- en nyverheids-voortbrengsels vercieren. Elke provincie had als zinnebeeld eenen grootschen wagen naer de hoofdstad gezonden.
Zoo zond Luxemburg eenen wagen, die den rotsachtigen grond dier streek daerstelde en door eenen gevelden eikenboom samenhield. Oude en nieuwe boschbewoners, als beeren, wolven, herten, evers, vossen, hazen en roofvogels nestelden op die rotsen. Jagers met wapenen uit verschillende eeuwen voorzien, togen met hunne honden ter jacht. Die bezielde wagen werd door wel kleine maer sterkgespierde ardennerpaerden voortgetrokken.
Op de jagers volgen natuerlyk de veeteelers, en Limburg verbeeldde dezen doelmatig. De wagen dier provincie stelde eene lieflyke hutte voor, te midden eener hegge uit wilde rozen en doornen saemgevlochten. Beschermd door het verre vooruitstekende stroodak, speelt er voor de hutte een jong huisgezin met lammeren en duiven. Krachtige koeien en ossen trekken dien landwagen voort, welke door struische boeren gevoerd wordt. Herders en melkvrouwen in eenvoudige kleederdracht volgen den stoet.
Op de jacht en de veeteelt volgt in de orde van's menschdoms ontwikkeling zelve de akkerbouw; men vergenoegt zich niet meer met de opbrengst des wouds en het vleesch der tamme dieren, de grond moet zynen bebouweren het edelste voedsel opleveren. Nu, Westvlaenderen verpersoonlykt best de wonderen, door de vlyt zyner akkerlieden voortgebracht. De wagen dier provincie muntte gelyk de twee vorigen door zyne landelyke eenvoudigheid uit. De oogst en zyne opbrengst maekten er het voorste tooneel van uit; het tweede gedeelte diens wagens bestond uit eene visschersboot, op welker zeil de namen van Ostende, Blankenberg, Nieupoort en Heyst stonden. Het behoeft nauwe-
{==333==} {>>pagina-aanduiding<<}
lyks gezegd, dat de samenstelling en de costumen er van zoo getrouw als schilderachtig waren.
Akkerbouw en veeteelt hechten den mensch met vaste banden aen den grond. Nu eerst wordt hy nyveraer en koopman. De groote nyverheid onzes koningryks wordt schitterend daergesteld door de provinciën van Henegouwen, Namen, Luik en Braband; elk harer werd vertegenwoordigd door eenen wagen, die de bezondere nyverheidstakken in elk gewest bloeiende, aenduidde.
Wat ryke verscheidenheid!
Namen toonde het zinnebeeld der eerste nyverheid door middel van een stoomtuig en een reuzig aembeeld; verscheidene werklieden droegen de gereedschappen, die hun in de verschillende vakken dienen, welke in dat gewest wortel geschoten hebben.
Henegouwen stelde op eenen breeden legerwagen de onderscheidene voortbrengsels zyner landouw ten toon.
Luik droeg den nyverheidsroem zyner inwoneren recht treffend voor. Zyn wagen naer den gothischen styl der xive eeuw gebouwd, was alleszins merkwaerdig; de hoeken waren met de stedewapenen diens ouden vorstendoms vercierd, en daertusschen blonken de namen der voornaemste nyverheidshuizen der provincie, als zoo vele adelyke huizen onzes tyds! De wagen zelf droeg eene menigte stoomtuigen en schietgeweren van alle soort; alles ordelyk geplaetst of tropheesgewyze geschikt. Men had, niettegenstaende de menigvuldige voorwerpen van kolen- en metalenrykdom, de kunsten en wetenschappen niet vergeten: lier, palet en beitel bekroonden de overige schatten der nyverheid. De wagen zelf verbeeldde den achtersteven eener stoomboot, die in de xixe eeuw den ocëaen doorploegt.
Braband had aen zynen praelwagen de form eens vaertuigs gegeven. Op den voorsteven prykte Sint-Michiel, de beschermer der hoofdstad, die het schip met der eene hand

{==334==} {>>pagina-aanduiding<<}
voerde en met der andere zynen kronkelenden vlammendegen zwaeide, terwyl de draek zich te vergeefs onder hem wilde losslingeren. Op den achtersteven rees een luchtig paviljoen, van de bannieren der voornaemste brabandsche steden omwapperd. Eene schoone vrouw, met den diadeem eener vorstin op het hoofd, in blanke kleederen, droeg eenen kostelyken, kanten mantel. Om haer stonden zes jongvrouwen wier voorhoofd met bloemen bekroond was en wie lange kanten sluiers omzwierden.
Op de trappen, die ten paviljoene leidden, zaten eenige vlytige werkvrouwen, om de verschillende bedryven van dit gewest voortestellen.
Welke provincie toch zou, naest de nyverheid den handel beter verbeeld hebben, dan Antwerpen? De driemast, de Antwerpenaer, in de xviie eeuw gebouwd, was een zeer geschikt zinnebeeld des handels voor die stad, terwyl hy ons door den stoutuitgevoerden Triton, die den voorsteven overheerscht, aen de kunstryke eeuw herinnert, waerin hy tot stand kwam, toen Rubens genie eene school stichtede die op de beeldende kunsten zoo velen invloed had. Die wagen volmaekt uitgerust, dreef op sterke, door barennabootsend doek overdekte, wielen voort. Hoe naer het moge luiden, dat een schip de straten eener stad doorvare, de verbeelding des volks, sterker dan die van menigen geleerde, is in oogenblikken van opgetogenheid nog al toegevend, en was er te meer mede in zynen schik, daer het min tot eenen stoet van dit slach scheen te behooren.
Oostvlaenderen, dat in akkerbouw, nyverheid en handel geenszins achteruit is met den tred der eeuw, koos buiten die zinnebeelden, een vak, waerin de stad Gent niet alleen boven alle andere gewesten uitmunt, maer waerin ze wellicht boven alle steden der aerde uitschittert. Wy bedoelen de bloemkweekery, die der stad van Artevelde en Keizer Karel den naem van koninginne der bloemen heeft byge-
{==335==} {>>pagina-aanduiding<<}
steld. Gent, met zynen bloemenwagen, was om zoo te zeggen, de poëtische stadsgeest, die onder de rye der meer stoffelyke stadsvoorstellers ten tooneele trad. De wagen van Oostvlaenderen was zoo bekoorlyk, als de bloemen en planten, die hy droeg, zoo lachend als de godinne die er op troonde. De straten, die hy doortoog genoten eenen oogenblik de zoetste geuren van Oost, Zuid en West; de bloemkelken hadden zich, als zoo vele hemelsche wierookvaetjens, den vaderlande ter hulde, ontsloten!
Het was op die wyze, dat men in 't woelige 1848 onze negen gewesten in eene schoone belgische gedachte samensmolt, die den grooten volksgeeste hulde toebracht en hetzelve volk ten schouwspele dier vermaken samenriep, dat zich, groot en vaderlandsch, in gevaren rondom den koninglyken troon, als om een altaer, vereenigd had.
Daer waren nog andere pronkwagens in 1848 onder degene, die wy beknoptelyk beschreven hebben, zoo als de wagen der Schoone Kunsten, die der Letteren en Wetenschappen, die der belgische krygshelden, welke rye door dien van Belgie heerlyk gesloten werd. Nooit of nimmer zullen wy den indruk vergeten, dien wy by dien schoonen ommegang ontfingen. Wy waren fier deel te maken van dat kleine volk, over wiens hoofd de Heer, te midden der staetsstormen zulke schoone feestzonne liet opgaen, omdat het der spreuk indachtig was: Eendracht maekt macht. Onze fierheid ging tot een dankgebed over.


III

Zonder in de bezonderheden te willen treden van de verlustingen, die eigenlyk maer alleen tot de zinnen spreken, zoo als daer zyn: schouwspelen, concerten en ballen, zullen wy ons veroorlooven te zeggen, dat de overdekte markt des magdalenensteenwegs door de vereenigde kun-
{==336==} {>>pagina-aanduiding<<}
stenaers in eene allerprachtigste zael herschapen was; zoo dat Brussel zich niet herinnerde ooit iets smaekvollers en tooverachtigers by 't gaslicht bewonderd te hebben.
Maer wat by zulk een volksfeest meer dan al het voorgaende dient opgemerkt, omdat het eenen heilzamen invloed op het geheele land uitoefent, dat zyn de tentoonstellingen van grondvoortbrengsels en van veeteelt.
Op het wyde plein buiten de Namensche poort, waer heden reeds de straten des Troons, de Marnix, de Hornes en d'Egmont gebouwd zyn, waren onze verschillende huisdieren in de schoonste orde geplaetst en gestald. De stallen bestonden uit enkele planken en staken, schilderachtig genoeg met loofwerk overdekt. Geen marmerpaleis konde voor den landman en den natuerminnenden stedeling een schooner uitzicht bieden, dan die onafzienbare galeryen van recht kunstig gebouwde looverhutten.
Hier stonden de machtige paerden van Vlaenderen, en de wel kleinere, maer meer uithoudende Ardennerrassen; de trekpaerden waren van de koetspaerden gescheiden, en men trachtte de gemengde rassen van de oirspronglyke te doen uitsteken.
De ossen, stieren en koeien namen om zoo te zeggen de eereplaets in, en niet onverdiend, zoo men begrypt; de dieren van dit slach uit de welige weiden van Veurne-Ambacht overgebracht, muntten uit in gestalte en forschheid. De gemengde voortbrengsels van Durhamsche en Vlaemsche beesten deden voor de eersten niet onder.
Daer waren ook een schoon getal schapen, van oirspronglyken engelschen stam, maer op onzen gronde geteeld, die de oogen der liefhebberen tot zich trokken; en verder stonden de melkbezorgers der armere huisgezinnen, de heerlykste geiten met vollen uieren te pronken.
En wie werpt niet met genoegen eenen blik op die zwaerlyvige zwynenrassen, die den boer en den kleinen burger,

{==337==} {>>pagina-aanduiding<<}
jaer uit, jaer in, den pot helpen koken. De landman staet u gaerne zyn vee, ja tot zyne kippen toe, af, zoo maer by hem spek en hesp aen den zolder hangen; in dit geval benydt hy den kieschen stedelingen zelfs de kikkerpooten niet, die hy gemakkelyk in zyne beemden kon vangen, maer die hy stillekens laet voortleven, om door hun afwisselend gerikketik de wisseling van 't weder op te merken: want den wyze is niets gering in de wyde schepping.
Wy zullen van de heerlyke soorten van konynen, ganzen, eenden, pauwen en hoenderen maer zwygen, ofschoon hun gezicht voor ons oneindig belangryker was, dan dat der kunstspringeren en hansworsten.
De grondvoortbrengsels, die niet verre van daer in de gebouwen van 't vroegere paleis des prinsen van Oranjen, ten toon lagen, verdienden geene mindere aendacht. Ook stroomden er de nieuwsgierigen in zoo grooten getalle naertoe, dat men hun maer by poozen den ingang konde toestaen.
Hier zag men beslissend, tot welke hoogte de landbouw in onze verschillende gewesten reeds gestegen is. Hier kon men nieuwe hoop in de toekomst koesteren; wanneer eens de betere middelen van bebouwing en de uitgelezene soorten van graen algemeener bekend en verspreid zullen zyn. De boomvruchten deden u watertanden door heure verlokkende kleuren en geuren. Meloenen en pompoenen van buitengewone grootte schenen de reuzige knollen, rapen en beeten te willen presideren. Konden wy allen het maer zoo verre brengen, zuchteden honderde boeren, die vervolgens uit die zalen van Chanaänschen overvloed stapten om de nieuwe werktuigen te gaen bezichtigen. Zy gevoelden, dat de Belgen gene Chineezen zyn, die voor't woord ‘Voortgang’ moeten schudden en beven.
Sedert 1845 werden die tentoonstellingen in honderde plaetsen verwelkomd. Elke stad, elke invloedryke gemeente

{==338==} {>>pagina-aanduiding<<}
heeft het zich tot plicht gerekend het bezielende voorbeeld te volgen, dat de regering den ganschen lande gegeven heeft.
Het groote nationale feest van 1848 houdt zich by voortduer in levendigen aendenken by allen, die het geestelyke en stoffelyke welzyn des volks beoogen - by allen, die het vaendel van weloverlegden vooruitgang hopen gevest te zien - by allen die geene statisten maer progressisten willen geheeten zyn.
Wy durven hier van geene andere feesten gewagen, die uit denzelfden geest voortgevloeid in Vlaenderens hoofdsteden plaets grepen: dit zoude ons te verre leiden. Genoegzaem zy het ons, te hebben laten zien, dat Belgie in staet is een werkelyk volksfeest, op eene groote schael, in te richten, waerby zich het aengename door het nuttige verdrongen ziet. Ja, wanneer de gansche bevolking het feest helpt stichten, dan moet het grootsch zyn, als een aertsvaderlyk feest, rondom de haerdsteê door eendracht, liefde en dankbaerheid gevierd.
De invloed zulker feesten is heilryk voor het tegenwoordige en het toekomende geslacht. De volksgeest wordt inniger, krachtiger, wanneer hy de uitwerksels in oogenschouw neemt van de nationale stichtingen. Het zien gaet voor bewyzen; en wanneer een ieder ziet, dat zyn volk in staet is groote dingen te verrichten, ook zonder het zwaerd te doen blikkeren, dan eert en bewondert een ieder zyne landgenooten, die nuttig en werkzaem voortleven; hieruit ontstaet de nationale fierheid, die tot groote daden bekwaem is, om dat zy zich groot gevoelt.

De volksgeest is de vonk van zieleleven, 
Dat optreedt in den nood, het wapen in de hand, 
En, waer de feestvermaken zweven, 
Nog waken blyft voor 't vaderland. 






{==339==} {>>pagina-aanduiding<<}

XXVI


Vorstinnen van Belgie.


Dat vrouwlyke in de vrouw (hoe zal de kunst het noemen)? 
Dat ons altijd bekoort, dat wij zoo gaarne roemen: 
Het leent der rijksvorstin de zoetste aanminnigheen, 
En blinkt door 't ruwe kleed der schaamle werkvrouw heen. 
 
Spandaw, de Vrouwen. 


Het is een in der daed merkwaerdig schouwspel, dat onder de talryke vorstinnen, die gedurende eene lange reeks van eeuwen, in Belgie 't staetkundige tooneel betreden hebben, allen (misschien op de enkele Richilde na) haren geslachte tot eer en den lande tot welvaert hebben gestrekt: iets, dat geen oprechte geschiedkundige toch van alle belgische vorsten zoude durven getuigen.
Het overzicht dier princessen, zoo beknoptelyk voorgedragen, als de aerd onzes werks zulks vereischt, moge dus tot eene doelmatige inleiding dienen tot de regelen, die de vaderlandsche dank aen de onlangs in ons midden zalig ontslapene koningin te wyden heeft.
Wy zullen dit hoofdstuk aenvangen met te zeggen uit welken nood de vrouwe van Boudewyn den IXe, gezeid van Constantinopolen, haren echtgenoot wist te trekken,

{==340==} {>>pagina-aanduiding<<}
na aengestipt te hebben, hoe hy in zulken gevaerlyken toestand was gekomen. Dezes onderdanen waren, en denkelyk wel te rechte, bedacht, dat de fransche koning Philip-August het Atrechtsche aen zyne kroonen mocht willen voegen. Zy spoorden deshalve graef Boudewyn aen, om het tegen dien machtigen vorst niet op te geven: Boudewyn eischte 't Atrechtsche op: hy ontfing alleen eene weigering van 's konings wege. Weldra zegt hy hem den oorlog aen, maekt zich meester van Douay en begint de belegering van Arras. Doch toen hy vernam, dat Philip-August, aen 't hoofd eens machtigen legers op hem afrukte, bracht de graef zyne troepen in zyne staten terug. Hier vond hy 't middel om zynen vyand naer moerassige streken te lokken, en, door 't openen van sluizen, als 't ware in eenen kring van water te sluiten; zoo dat er voor den franschen koning aen voor-noch achtertrekken te denken viel. Het water kwam, zoo als men gemeenlyk zegt, Philip-August tot den lippen; wat deed deze nu? hy stelde list tegen list; hy beloofde alle eischen Boudewyns te voldoen. Maer nauwelyks aen 't gevaer ontsnapt, hield hy staen, dat hy zyn woord niet moest houden, als gegeven in den onwettigen kryg eens vassaels tegen zynen heer en meester. Reeds was de graef van Namen, Philip-de-Edele, schoonbroeder der gemalin van Boudewyn, als krygsgevangen in 's konings handen gevallen. Nu kreeg het Boudewyn andermael te erg: hy had nu den franschen vorst te goed leeren kennen om geene angst te voeden; hy wist nu te wel, dat Philip-August, schoon de oom zyner vrouw, geen man was, om zich door zulken band te laten bedwingen. In deze omstandigheden begeeft zich deze goede en verstandige vorstin, buiten de wete haers gemaels, ter legerplaetse haers vorstelyken ooms. Zy valt hem ootmoedig te voet, en smeekt hem de invryheidstelling van graef Philips af. De koning kon zulks niet alleen niet weigeren, maer die grootmoedige stap

{==341==} {>>pagina-aanduiding<<}
bracht tusschen haren echtgenoot en dien vorst eenen vrede tot stand, die te Peronne geteekend werd (ao 1199).
Aldus verdween de oorlog, door de onvoorbereide tusschenkomst van Gravinne Maria, de dochter eens graven van Champagne. Hare wyze beradenheid blonk mede uit, toen zy, tydens de kruisvaert, door haren glorieryken echtgenoot ondernomen, het bestuer van Vlaenderen en Henegouwen op zich nam. By haren dood (1204) werd zy hartelyk bejammerd van haren onderdanen. De Vlamingen beminden haer bezonder.
Alix, weduwe van graef Hendrik den IIIe, regeerde met geen minder beleid over de Brabanders, die haer dezelfde toegenegenheid en liefde bewezen. Zy stierf ao 1261.
(1340) Wy wederstaen den luste niet, om hier aen Joanna van Vlaenderen eene eervolle plaets in te ruimen. Zy was de vrouwe van hertog van Monfort, die aen Karel de Blois het hertogdom van Bretagne betwistte. Ten gevolge der ingevangzetting haers mans, zag zy zich met haer driejarig zoontjen (als in latere tyden Maria Theresia) tot het uiterste gebracht. Doch de dappere, met verhevene hoedanigheden vercierde vrouw wist allen tegenstand te keer te gaen, alle hinderpalen uit den weg te ruimen. Na eene lange en bloedige worsteling gelukte zy er in, de kroon van gemeld hertogdom op het hoofd van haren zoon, Jan den IVe, te plaetsen.
Philips van Burgondie, die in den slag van Poitiers den bynaem van den Stoute verwierf, was in onmin met de Gentenaren. Jan van Heylle, brave ridder en trouwe burger, dien de hertog tot hen gezonden had, overreedde hen gelukkig tot het nederleggen der wapenen. De gematigde party des volks doet besluiten, eenige afgevaerdigden naer den grave te zenden om den vrede te bekomen. Deze ontvangt ze, in zyne pracht gezeteld in eene abtdy by Doornik; maer zy weigeren, als genadesmeekenden, de knie voor

{==342==} {>>pagina-aanduiding<<}
hem te plooien; dit, zeiden zy, hebben onze lastgevers ons niet bevolen. Dit verbitterde den wreveligen vorst niet luttel, en hy was bereidvaerdig om ze staenden voets door te zenden; als zyne vrouw Margaretha, hertoginne van Braband en Margaretha, gravinne van Nevers, zyn medelyden ten voordeele der opstandelingen inriepen. De hertog laet zich door hare tranen en beden vermurwen. Zoo werd de opstand vergeven, de privilegiën van Gent weder bevestigd, de vrede bekrachtigd. Die stad, van het gevoel eigener waerde zoo zeer doordrongen, zwoer den grave weder trouw, en zag van haren verbonde met Engeland weder af. (1385).
De kleinzoon eens Gentenaers, de beroemde Tollens, bezong dit voorval in zyne ballade: de Voetval der Gentenaren. Welke Belg ziet niet gaerne den gryzen dichter, met ontroerden harte, by den voor hem onvergeetbaren name van Gent, de geboortestad zyner vaderen bezingen. By zoo vele lasteringen, die deze stad heeft moeten onderstaen, doet die hulde van Tollens onzen ouden vaderlanschen roem geschonken ook den harte goed. Men zou hier zeker met aendoening eene brok uit die ballade weêrvinden.
Nadat de dichter geschilderd heeft, hoe Philips, in zyne pracht te Doornik gezeten, vooral de Gentenaren 't eerst als deemoedige onderdanen, vóor hem had willen doen verschynen, en zy, in tegendeel zich stug hielden, ook toen een edelman van 't hof, met eenen dreigenden wenk, de knieën raedde te buigen; en hoe de graef, met grammen gemoede, hierop eenen stap vooruit trad, zingt Tollens aldus voort:

Toen - toen wierp schoone Margareeth, 
Die 't zorglijk schouwspel had gezien, 
Zich neder aan haars heeren kniên: 
‘Vergifnis!’ riep ze met een kreet: 
‘Ik ben van 't vlaamsche bloed als zij. 
Vergeef hun trotscheid hun om mij.’ 



{==343==} {>>pagina-aanduiding<<}

Het overige leze men by den dichter zelven.
De vrouw van Philips den Goede, die in den jeugdigen bloei van acht en twintig jaren in 1422 nederviel, en wellicht ten gevolge eens misdryfs, boezemde uit hoofde harer goedheid beuren onderdanen, vooral den Gentenaren, de diepste droefheid in.
Toen Vlaenderen eindelyk verademing vond van de bloedige oorlogen, door graef Karel den Stoute gevoerd, beklom zyne dochter Maria van Burgondie den gravenzetel. Doch ook zy vond in den franschen koning, den huichelaer Lodewyk den XIe, denzelfden heimelyken vyand als haer vader, zoodat hy er in gelukte haer Burgondie en een goed deel harer bezittingen in Picardiën te ontscheuren: eindelyk schonken haer 's lands Staten tevens eenen gade en beschermer in Maximiliaen, zoon van Frederik den IIIe (1477). - Dit huwelyk bracht onze provinciën onder den staf van Oostenryk. Maximiliaen, door de dochter van Karel den Stoute ten stryde aengewakkerd, overwon verscheidene steden op de Franschen. Vergeefs dacht de sluwe Lodewyk, door het verbreken eens wapenstilstands, hen onder den voet te krygen. De heldhaftigheid onzes graven verydelde die moedwillige overrassing. Eindelyk werden de wapens voor goed nedergeleid, en alles voorspelde den lande eene te lang gemiste rust en welvaert, toen de goede princes ten gevolge eens vals van haer paerd overleed (1482).
De praelgraven van Maria van Burgondie en haren vader, twee hoogstmerkwaerdige kunstwerken, vercieren een choor van O.L.V. kerke te Brugge.
De kunstminnende Margaretha van Oostenryk, wier Belgie een standbeeld heeft opgericht, was hunne dochter. De vrede en de letteren, de poëzie en hare zuster de muziek, zoo wy elders uiteenzetteden, cierden heure regering.

{==344==} {>>pagina-aanduiding<<}

Haer had Margaretha van Oostenryk, hertoginne van Parma, dochter van keizer Karel, ten tyde der nederlandsche beroerten vervangen, toen Philips de IIe in 1550 naer zyn geliefkoosd Spanje vertrekken wilde. Deze princes van Audenaerde geboortig, was in Belgie opgekweekt. Van jongs af ter staetkunde opgeleid, was deze gouvernante van eene bekende welwillendheid voor den landzaet, en van eene ondweepzuchtige godvrucht. Doch wat kon zy, met welke bezadigheid en vernuft ook gewapend, tegen den alles meêsleependen stroom, dien zy te bestryden had? Wat kon zy om den, uit Duitschland opgestokenen storm van 't protestantismus te beteugelen? Keizer Karel, deze waerlyk groote vorst had zelf, overwonnen door wellicht onoverwinbare elementen, het bed niet kunnen delven, waerin die alles overweldigende stroom moest loopen: de hervorming, die zich weldra niet te vrede hield met de regeltucht der kerk aen te randen, werd met geweld bestreden en met geweld doorgezet; zoodat godsdienst en staetkunde te te samen smolten tot eene en zelfde bron van op- en tegenstand. Niemand dergenen, die der hervorming genegen of ongenegen waren, scheen te voorzien, hoe verre de zucht der vryheid van geweten het ongelukkige Nederland brengen zou. Niet alleen had Margaretha tegen onroomsche gevoelens te worstelen, de geestelyken zelven keurden de maetregels af ten voordeele der kerk genomen: zoo als de oprichting van eenige nieuwe bisschopszetels. Hierby kwam een ander kwaed: hare werkzaemheid werd kwalyk door Philips den IIe ondersteund: het trage, besluitelooze geheimzinnige kabinet van Madrid ontwackte slechts op den boorde des afgronds, om geweldige behoedmiddelen in de Nederlanden vast te stellen (17 october 1565). Al had het dan ook alleenlyk bedoeld, om deze landen aen een zachter geloofsonderzoek, dan in Spanje gebruikelyk, te onderwerpen, ons volk was niet geschikt om in zake van geloofs-
{==345==} {>>pagina-aanduiding<<}
gevoelens den nek voor iemand te buigen. 
Philips de IIe was waerschynlyk het woord zyns vaders vergeten: ‘De Belgen zyn goede onderdanen, maer slechte slaven.’ Philips hadde verstandiger gehandeld met zelf naer de Nederlanden ter bevrediging over te komen, gelyk zyne zuster, de wyze gouvernante het hem dringend aenried, en gelyk graef Egmont, door 's lands Staten, hem te dien einde toegezonden, niet min dringend verzocht.
Later toen Margaretha het doorzetten dier Inquisitie had weten te verbidden, toen zy den jammer had moeten beleven, van waerschynlyk onder de ingeving der fransche geuzen, onze prachtige kerken in heure goddelyke meesterstukken door den hamer der geuzen te zien schenden, en de preêken der nieuw-geloofsgezinden toe te staen, wist zy nogtans met gepaste strengheid tegen die verwoesters op te treden. Zy hoopte, ofschoon de zaken al heel verward stonden, nog veel van 's konings overkomst, die zy op nieuw afsmeekte.
Die geuzen, door Berlaymont tydens het indienen van 't request der edelen tegen de Inquisitie, eens zoo laeg geschat, en tot den rang van bedelenden vernederd, waren ontzachelyk geworden: de wapens blonken in hunne vuisten. Den 13en maert 1567 vloeide hun bloed voor 't eerste mael in eenen geregelden stryd in den dorpe Austruweel, by Antwerpen. Een tachtigjarige stryd tusschen Holland en Spanje volgde er op!
Philips ontwaekte eenen tweeden keer, niet om, op 't voorbeeld zyns vaders, zich zynen onderdanen van nader by te toonen, en zyne gevreesde majesteit aldus voor 't volk te temperen; neen, maer om zich door eenen Alva te doen vertegenwoordigen. De naem diens vermaerden krygers was eene ongelukkige voorspelling voor ons land. In 1559 had prins Willem de eerste reeds diens aenslagen tegen de ketters ontdekt. Alva, die 't gewyde zwaerd in Rome ont-
{==346==} {>>pagina-aanduiding<<}
fangen had, rukte met zyne Spanjaerds, ten getalle van tien duizend aen, en kwam te Brussel den 28 aug. 1577. Hy aenschouwde zich met den bliksem des Allerhoogsten, als een andere Michaël gewapend, om de oproerigen of ketters, dat thans werkelyk één zelfde woord was geworden, in den afgrond te smyten.
Doch eer Alva nog het harnas had aengeschoten, om onzen lande als wreker toe te snellen, had zich voor Philips troon eene stem verheven: het was de stem eener vrouw, eener dochter van keizer Karel, die veel van zyne staetkundige doorzichtigheid scheen geërfd te hebben. Die goede gouvernante had den spaenschen koninge aengemeld, dat de maetregels door haer sedert de gruwels der kerkverwoesteren en beeldstormeren genomen, een groot deel notabelen ten goede had weêrgebracht; dat dezen door die buitensporigheden zalven tot inkeer gekomen waren, dat alle ridders van 't gulden Vlies, wier politieke invloed van zoo grooten gewichte was, den nieuwen door haer verzochten eed hadden toegezegd, by uitzondering der graven van Hoorne, van Hoogstraten en des prinsen van Oranjen; zoodat zy op goeden gronde ten ernstige den koning verzocht de inkomst der Spanjaerden te vertragen.
Thans zag zich de wyze princes den geweldigen Alva tegenovergesteld; zy wilde met dezen niet de verantwoordelykheid zyner daden deelen. Zy wist te wel, dat heur gezag een bloote naem was geworden met den eersten stap, dien Alva op den Belgischen bodem had gesteld. Wat goeds kon zy nog verrichten?
Drie maenden na de inkomst dier vreemde krygeren, verliet zy Brussel, en vertrok naer Parma in Italië. Trouwens, na weduwe van Alexander de Medicis gebleven te zyn, had zy, vooraleer zy naer Belgie kwam, mede eenen echtgenoot verloren in den hertog van Parma en Plaisance, Pieter-Lodewyk-Farnese. Haer volgde de achting aller

{==347==} {>>pagina-aanduiding<<}
weldenkende Belgen, en haer naem is in zegening gebleven.
Margaretha herleefde in haren zoon, den hertog van Parma, Alexander-Farnese, later gouverneur der Nederlanden, groot als een dappere en voorzichtige krygsoverste, groot als een staatkundige onderhandelaer.
De hatelyke naem van Maraen, den Spanjaerd gegeven, had de Nederlanden sedert lang doorklonken (1). Holland door zyne ligging zelve verdedigd, en als het ware achter zyne wateren verschanst, Holland voorgelicht door den staetkundigen genius van Willem den Iste, en beschermd door de dapperheid zyns zoons Maurits, had Philips beteugeld, den in schyn almachtigen Philips, die in zyne onverzaedbare heerschzucht grootendeels tegen Engeland en Frankryk eene macht verkwistte, die hy in één punt tegen zyne vyanden in de Nederlanden hadde moeten vereenigen.
Zyne dochter Isabella belastte zich om Belgie eenigszins met den name van Spanjaerd te verzoenen: hierin volgde zy Parma op. De zoon van Maximiliaen den IIe, prins Albert, aenvaerdde de souvereiniteit der Nederlanden, op bespreke, dat Philips de IIe hem de dochter, by zyner derde vrouw gewonnen, zou toestaen. Den 2en mei 1598 werd de vrede tusschen Frankryk en Spanje geteekend; vier dagen later werd de aertshertog Albert door Spanjen tot onafhanglyken souverein van de Nederlanden en van Franche-Comté aengesteld, met beding, dat de Roomsche godsdienst alleen toegelaten zyn zou. Albert en Isabella, want de geschiedenis heeft ook die namen onscheidbaer vereenigd, meenden het goed met den lande. Ook luisterden zy trouw

{==348==} {>>pagina-aanduiding<<}
naer de wenschen door onze Staten uitgedrukt om vrede te maken, na dat de prins Maurits in den slag by Nieupoort Kastilje voor zynen degen had doen terug deinzen (1600). Doch men kon het over den vrede niet eens worden. Het volgende jaer zag ook de manhaftige Isabella by de beroemde belegering van Ostende, welke drie jaer duerde, optreden. Eindelyk verklaerde zy, met Albert, zoo in hunnen name als in dien van Philips den IIIe, de vereenigde Staten als vry en onafhanglyk te erkennen.
Hoe de kunsten en wetenschappen onder deze vorsten bloeiden, dient niet in het breede afgeschetst: de namen van Rubens, van de geleerden Justus Lipsius en Bollandus hebben de wereld doorklonken (1), Min gunstig zag het er uit met de schryvers, die eenen onmiddelyken invloed op de volksbeschaving en des op het volksgeluk hadden kunnen uitoefenen. Geen wonder: de landtael, waerin eene

{==349==} {>>pagina-aanduiding<<}
halve eeuw vroeger de psalmen der nieuwgezinden werden aengeheven, en die ter verspreiding hunner denkbeelden had gediend, stond by den spaenschen hove in geenen geur van heiligheid.
Veel deden die vorsten echter ten voordeele des lands, veel om de wonden, den volke door in- en uitheemschen oorlog toegebracht, te zalven. De landbouw werd aengewakkerd, de nyverheid der fabrieken in werkzaemheid gehouden en voortgezet. Zy vermochten maer weinig voor den uitwendigen handel, uit oorzaek, dat de Schelde gesloten was.
Doch begrepen zy het stoffelyke deel hunner zaek uitmuntend; vereerden zy kunstenaers, die niet leeren denken, het is ook de plicht des geschiedschryvers niet te verzwygen, dat deze vorsten den spaenschen begrippen in alles niet verzaken konden. De bloedige vervolgingen voor geloofsverschillen hielden niet gansch op; Albert deed de inquisitie-plakkaten nog in 1597 tegen eene levendig begravene vrouwe Anneken Van den Hove uitvoeren (1).
Toen dergelyke gruwelen eindigden, sloeg de houtmyt weder aen 't rooken om de zoogezegde tooveraers te verslinden.
Maer die vorsten worden door den geest hunnes tyds, hunner opvoeding verontschuldigd, zal men zeggen: tot zeker punt moge die verdediging gelden; maer vorsten, die, by hunnen tyde niet vooruit maer achteruit zyn, kunnen niet geheel en al als verstandige regenten door 't nageslacht aengeteekend worden.
Maria-Elisabeth, de aertshertoginne, die in 1725 hare intrede te Brussel deed, wordt ons als eene welwillende, weldadige princesse afgeschilderd, welke niets verzuimde om den ouden luister van Belgie, gedurende hare zestienjarige regering, te doen herleven,

{==350==} {>>pagina-aanduiding<<}

Maer nu nog eene andere vorstin, wier de volkeren met eenparige stemmen den name van groote vrouw hebben geschonken. De staetkundige betrekking, die de troonopvolging vaststelde (en onder den naem van pragmatische sanctie bekend is) bracht mede, dat by gebreke van mannelyken erfgenaem (hoir) in den geslachte van Karel den VIe, zyne dochters, by voorkeur aen zynen broeder Joseph den Iste, ten keizerryke opvolgen zouden. Maria-Theresia was die erfgename. Niet minder dan zes staten wilden onderling dat ryke erfdeel buit maken: doch de moed, de sterkte van geest der jonge vorstinne verydelde dien eerlozen aenslag. Wel stoof de hebzuchtige Lodewyk de XVe naer onze gewesten henen, wel overweldigde hy eenige west-vlaendersche steden, maer Karel van Lorreinen wist den Franschman te bedwingen, en hem het land te doen ruimen. Doch hy keerde later terug, om zyne zegepralen tot in 't hart van Holland, dat op verzoek van Engeland der jonge keizerin tot hulp was bygesprongen, te vieren. Maer eindelyk werd de vrede in 1748 te Aken geteekend. Maria-Theresia, die zich in de vaderlandsche spreuke betrouwd had: Help u zelve en God zal u helpen, plukte nu de gezegendste vrucht van haren moed. Welverre van hare staten te verliezen, zag zy zich in het bezit der meeste onwrikbaer gevestigd.
In verlichtere, gelukkigere tyden dan de aertshertogin Isabella levende, verzamelde zy al hare wondere geestvermogens om aen het ongelukkige Belgie, dat weder zoo veel in die oorlogen geleden had, eene vergoeding voor zoo vele rampen te bieden. Zy was gelyk eene moeder, die dubbele zorge toewydt aen een dierbaer kind, dat eener doodelyke ziekte ontsnapte. Dagen van rust, van welvaert en geluk blonken over dat Belgie, dat wy door alle tyden heen in de oorlogen zyner vorsten met of tegen Frankryk en andere mogendheden gewikkeld zien, in zoo verre, dat een goed

{==351==} {>>pagina-aanduiding<<}
deel onzer jaerboeken over staetsbelangen handelen, waeraen de persoonlyke grootheid onzes vaderlands vreemd is, en dat het gedurige verhael van weêrkeerende veldslagen de studie onzer jaerboeken veelal alles, behalve aentrekkelyk maekt.
Wat men ook ter gunste der aertshertogin Isabella aengehaeld hebbe, zy heeft zich op verre na niet zoo diep in het hart des belgischen volks weten te vesten als Maria-Theresia, de moeder des vaderlands. Zy stierf te Weenen in 1780. Hare weldadigheid, hare volksliefde kende geene grenze, maer even grenzenloos was des volks erkentelykheid jegens haer. Zy vereenigde met hare verhevene ziel de aenvalligheid haers geslachts, en men mocht van haer getuigen: dat de schoonheid der deugd in een schoon lichaem opgesloten hoogere glansen schiet.
De oostenryksche vorstin, wiens naem nog heden met eerbied door iederen Belg wordt uitgesproken, stierf in den zelfden jare, als haer waerdige vertegenwoordiger in ons land: de reeds met roem herdachte Karel van Lorreinen.
Maria-Theresia heeft nooit andere vyanden dan staetkundige gehad, en ook deze, waeronder Frederik de Groote, waren verplicht haer in den stille hoog te achten, en aerzelden niet haer openbaer te huldigen.
Meermalen werd haer lof door onze Rederykkamers ten prysstof voorgedragen. Over eenige jaren (1841) behaelde vrouwe Courtmans te Veurne den eersten lauwer met eenen lierzang dier overgeetbare keizerinne toegewyd, terwyl zy van wege den keizer van Oostenryk deswege een fraei geschenk ontfing: nemen wy er iets van over.

Ja, eeuwig zullen wy u in de moeder eeren 
Van 't volk, uw liefde en lust - van 't volk, uw groot gezin. 
Gy schonkt aen 't vorstendom, vorstin, een eeuwig voorbeeld 
Van werkzaemheid en deugd, van heilge menschenmin. 





{==352==} {>>pagina-aanduiding<<}

XXVII


De koningin Louisa zaliger.

Eerste afdeeling.


Alles was in haer vereenigd, 
Die niet meer by ons ontwaekt; 
Wat den aerdschen jammer lenigt. 
Wat de vrouw tot engel maekt. 
Gade trouw en moeder teêr 
Blonk zy uit by hoog en neêr; 
Zy vergat voor 't vreemde leed, 
Wat heur eigen hart doorsneed. 


Sedert lange hadden zich de teekenen eener geweldige maetschappelyke koortse op nieuw by de Franschen veropenbaerd; dat is te zeggen by degenen, die men nu eens gewoon is met den name van Franschen te bestempelen. Want Parys, waerhenen, niet enkel uit de provinciën, maer ook uit alle deelen der wereld alles wat laeg en slecht, even als wat verheven en edel is, te samen vloeit, Parys is de klok die 't oproer voor 't gansche land bomt.
Doch er zat in die hoofdstad een vorst op den troon, die den eeretitel van Vredebewaerder uit den mond van Europa had bekomen. Hy stelde het werk van Waterloo voort.

{==353==} {>>pagina-aanduiding<<}
Louis-Philippe had in der daed begrepen, dat er ook voor Frankryk eene andere grootheid dan die van Louis XIV en van Napoleon kon bestaen, welke beide vorsten betere titels tot de achting der beschaefde wereld bezitten, dan hunne ydele veroveringszucht. Louis-Philippe wist, dat er in 't leven der volkeren tydstippen voorkomen, die aen de zich opvolgende tydstippen des menschelyken levens niet ongelyk zyn. Nu jaegt de mensch de vermaken na; dan wil hy de kunst beoefenen en de glorie vrybuiten; later wil hy ontzag en schatten verwerven; maer eindelyk als de mensch ryp is voor het ware, met een woord, als hy wys en grys is, wil hy rust en vrede smaken.
De fransche monarch verstond dan zyn tydstip, dat overigens in Congressen van Vrede luid genoeg zyne zedelyke behoeften heeft verklaerd; maer Parys, het bedorvene kind, verstond Louis-Philippe niet, of wilde hem althans niet verstaen. Hoe menig mael vlogen er binnen die stad kogels naer het vorstlyke hoofd; Fieschi richtte zelfs een helsch tuig tegen hem; doch telkens dekte de Voorzienigheid met haren schilde des franschen huisgezins vader.
Edoch, wat de dierlyke macht niet kon, dat zou de macht des geestes beproeven: wat geen helsch werktuig kon bereiken, dat zoude de pen bereiken.
Er is geen twyfel aen, of de voorzichtige en voorzienige vorst heeft lang geweten, hoe naby den afgronde zyn voet wankelde: hy moest des overtuigd zyn, wanneer hy over het treurtooneel, dat zich voor Frankryk ontrolde, het oog liet weiden.
Trouwens wat zag hy? hy zag mannen, die zich door hun genie den eerbied der Letterwereld hadden verzekerd, thans medegesleept door de zucht naer nieuwigheden of eerezetels, schriften voortbrengen, zoo verleidend voor 't volk als gevaerlyk voor den staet:
Hy zag priesters, wyd beroemd door hunne gulden pen,

{==354==} {>>pagina-aanduiding<<}
thans den staet met dezelfde opgetogenheid aenvallen, als zy eens de kerk schenen te verdedigen, indien zy over de ‘onverschilligheid omtrent den Godsdienst’ den Jeremias hunner eeuw hadden uitgehangen:
Hy zag een heir romanschryvers hun talent besteden, om de verachtelykste wezens der rasp- en ontuchthuizen met eenen poëtischen glans te omkleeden, en de eerwaerdigste stervelingen in een min gunstig daglicht te plaetsen:
Hy zag wat het boek niet spoedig genoeg kon bewerken door 't alom verspreide feuilleton der dagbladen bliksemsnel doorgezet worden: en groote schryvers als ten wedstryde werken, zoo op het tooneel als in den huiskring, om de clubsen krachtdadig te ondersteunen: en min heimelyk dan dezen by het sloopen der zeden, als troon- en outerbestormers optreden.
De ongelukkige vorst zag meer: hy zag eene talentvolle vrouw, onder eenen mannelyken naem (1), der hoofddeugd haers geslachts, der eerbaerheid, op de kunstigste wyze, den krans van 't hoofd nemen; ja, het overspel langs duizend kronkelwegen eerder vrypleiten dan veroordeelen.
Alle die verderflyke leeringen, hoe zeer wellicht op bykomende punten uiteen loopend, waren het omtrent het hoofdpunt eens: zy wilden afbreken. En wat was de Cameleontische Communismus in den gronde anders, dan de ontkenning van wat bestond (2)?

{==355==} {>>pagina-aanduiding<<}

Louis-Philippe zag dien zondvloed klimmen, aenwassen, toegolven; maer de arke, die hem en den staet zou redden, ontdekte hy niet.
Als de gryze vorst, met de koningin Marie-Amelie, die hare kinders, als eene andere Cornelia, zelve had opgekweekt, te midden der zynen zat, herdacht hy dikwyls de smarten, die hy als vader doorstaen had. Hy dacht aen de kunstbegaefde princes Marie, die hy zoo vroeg - aen den hertog van Orleans, dien hy zoo wreed verloren had. Hy dacht aen de opofferingen, die hy den lande had toegebracht - geene opofferingen van goud, maer van 't bloed zyner eigene kinderen in den stryd tegen Algiers: maer, als de mensch in den boezem des vorsten zoo diep zuchtte, als de vader in hem zoo fel leed, dan ook dacht de bewaarder der europeesche vrede niet zelden aen zyne Louisa; zy toch mocht dat zoete genot smaken, dat hem, sedert hy Frankryks troon aenvaerdde, ontzegd was.
Zy mocht te midden van een volk wonen, dat in elken storm, die over Europa vloog, zich dichter aen haer koninglyk huis vastsloot; zy met haren geliefden gemale, met haren dierbaren kinderen mocht al het zoete des huislyken geluks kennen en zich algemeen bemind zien.
Het deed den armen koninge en zyner brave gemalinne goed, dat in Louisa de deugden van eenige dier vorstinnen herleefden, die Frankryk tot eeuwig cieraed zyn, al hebbe ook eene harer het hoofd onder de valbyl des beuls moeten bukken.
Als hy zyn leven naging, dat met ramp en ballingschap doorweven was, als hy de worsteling overpeinsde, die hy nu alreeds zoo vele jaren met den paryschen oproergeest door-
{==356==} {>>pagina-aanduiding<<}
kampte, dan werd het hem weder bang op het harte. Doch de Voorzienigheid stond hem toe, van dien zwarten denkbeelden tot zachteren overtegaen. Hy trok zyne oogen van Parys af, om zyne ziel naer Brussel te laten overvliegen.
Hy zag zyne dochter te midden harer kinderen bezig met hen te onderwyzen, zoo als eene moeder alleen onderwyzen kan: hy zag ze door haren onschuldigen lach, door haer liefelyk woord de zorgen, die ook de gelukkigste koning kent, van het voorhoofd haers gemaels verjagen; terwyl deze, in dien oogenblik ten minste, al het heil eens vergetenen burgers mocht genieten; hy zag ze in haer stil vertrek of in den tempel voor den Vorst der vorsten gebogen, den zegen over Frankryk en over haer tweede vaderland, over Belgie afsmeeken.
De koning der Franschen in die gepeinzen verdiept, bedankte God zelfs voor alle doorstane rampen, omdat hy in den storm, Gods nabyheid het sprekendst had gevoeld. En toen, toen berustte hy in het bewustzyn eener welvolbrachte taek; bevelende der Voorzienigheid het toekomende lot Frankryks. En welk vurig gebed heeft hy niet naer den hoogen gestuerd voor 't behoud zyner gemalin, zyner kinderen en kleinkinderen, smeekende, dat zy voor zulke harde proeven bevryd bleven, als hy had moeten ondergaen. ‘O kon myn lyden het lot der mynen verzachten!’
En als hy de koningin Louisa met haren geëerbiedigden gade, met hare beminnenswaerde kinders in verbeelding naging, als hy het geluk aenschouwde, dat hun in de volksliefde der Belgen was te beurt gevallen, o dan gevoelde de edele gryzaerd, dat de Opperste monarch een genadig oor verleend had aen zyne vaderbede. In zyne ziele weêrgalmden zacht de woorden des priesters Simeon, toen hy het heilig kindeken, dat het licht der vrede aen de wereld zou brengen, op zyne armen mocht aenvaerden: ‘Heere, zend

{==357==} {>>pagina-aanduiding<<}
nu uwen dienaer in peis weg.’ Maer de Heer had er anders over beschikt.
Niet de dood, maer het oproer moest hem de kroon van het hoofd rukken, die men hem vroeger eenigszins had opgedrongen, toen de afgevaerdigden, den 30 july 1830 in 't Palais-Bourbon vergaderd, afkondigden: ‘De hertog van Orleans is een vorst der zaek der omwenteling opgeofferd: hy uite zich; van 't fransche volk zal hy zyne kroon bekomen hebben.’
Wat waren de tyden veranderd! Op den 24 february 1848 was Lodewyk Philip met de zynen weder in optocht ter ballingschap: hy had vruchteloos den troon ten voordeele zyns kleinzoons des graven van Parys afgestaen, met den wensch, dat deze gelukkiger mocht zyn, dan hy.
Wel had onze koningin den weêrgalm van den ingestorten troon in Belgie vernomen, maer zy kende 't lot harer familie niet, die onzekerheid, welke de verbloemde volkstael zoo krachtig uitdrukt met tusschen dood en leven zweven, duerde acht volle dagen.
Men zegt, en het vindt geloof, dat onze koningin in dien angst der teederste kinderliefde, jaren lydens in die enkele dagen geleden heeft. Vroeger had zy tranen van dankbaerheid gestort, zoo dikwyls als haer vader den op zyne borst gerichten kogelen ontsnapt was; dan, aen dien zoo lang levenden angst der koningin was er schynbaer een einde gekomen: eene jarenreeks had zich opgedaen, gedurende welke de vrees harer kinderliefde scheen ingesluimerd om eens te ontwaken. Vreeselyk ontwaek!
Vorstelyke jammertranen waren te allen tyde een aendoenelyk schouwspel. Het volk gevoelt, dat, als koninglyke smarten zoo blykbaer uitbreken, dezelve veel dieper dan by den gemeenen man in 't hooggekwetste gemoed gegrepen hebben, en dat rimpels veel diepere voren graven in een voorhoofd, waer eene kroon op drukt. En wat eerbied

{==358==} {>>pagina-aanduiding<<}
moeten dergelyke tranen ons niet inboezemen, als zy uit kinderliefde voortvloeien? Wat deernis niet zulke rimpels op een rein vorstinnenvoorhoofd? Immers het waren rampen, waer een kinderhart onder bezwykt; immers het waren tranen, die geene sterflingshand kan opdroogen. De godsdienst alleen vermag hier troost te schenken, wanneer hy ons Jobs woorden voorhoudt: ‘God gaf, God nam: de naem des Heeren zy gezegend!’
Van de vroegste dagen af, bebben onze voorouders, de Germanen, der vrouwe eene soort van eeredienst bewezen: deze neiging werd door meer dan eene oorzaek jegens Louisa versterkt. Men zag ze eerwaerdig als eene huismoeder, lieftallig als eene beschaefde vorstin, weldadig als eene christenvrouw. Men zag ze als dochter en moeder even uitmuntend, hoofdzakelyk gelukkig, omdat zy het geluk haers koninglyken echtgenoots bewerkte; bovenal fier, omdat zy haren tweeden vaderlande jonge verdedigers in de prinsen en eene navolgster harer landsliefde in eene princes geschonken had; hoogstblyde, waer zy niet door pracht uitblinken, maer hare weldaden in de stilte zaeien zoude.
Zoo hebben wy, Belgen, ze gezien; zoo heeft God ze vooral gekend.
Terwyl de omwenteling voortging, en Parys aen de yselykste woelingen der opgetogene partyen prysgegeven, voor geheel Europa een schouwspel van vernederenden trots en van diep medelyden geworden was, sloot Belgie zich dagelyks meer en meer aen den Koning en het koninglyke huis vast. De bekrompendste verstanden konden nu gemakkelyk de vergelyking maken tusschen deze beide naburige staten; tusschen de geweldige schokken van Parys en den stillen bloei van Brussel, tusschen de ydele beloften van politieke schoonpraters, de verleidende droomen van vernuftige dagbladschryvers, en de vryzinnige grondwet van Belgie, die eene waerheid was.

{==359==} {>>pagina-aanduiding<<}

Indien er iets geschikt konde zyn om de rampen, die de teêrgevoelige ziele der Koningin opvolgenlyk by het verliezen eens dierbaren broeders, eener lieve zuster, eens eerstgeborenen lievelings, eens aengebedenen vaders schokten, te verzachten, dan zeker was het wel de houding, die Belgie nam by de omwentelingen, die op vurige vleugelen des verderfs van Frankryk naer Duitschland overgevlogen waren, en die den laetsten koning van den troon in 't stof dreigden te werpen.
Louisa heeft wellicht meer toegebracht, dan wy wel beseffen, tot het behoud des vorstendoms. Zy toch had de vyanden haers vaders door geene andere wapenen, dan die harer deugden en harer gebeden bestreden. Zy toch mocht den troost genieten, van zich tot de hoogte der vorstinne verheven te hebben, omdat zy de hoogte der christenvrouw had bereikt, en op die wyze het land aen zich en aen haer huis had verbonden. Zy kon op elken stap, dien zy buiten haer paleis deed, zich sprekend overtuigen, dat de Belgen ten minste nog hunne vorsten en vorstinnen wisten te waerderen. Verhevene vergoeding voor haren liefderouw, doch te zwak om haer aen't leven te kunnen hechten!

Tweede afdeeling.


Zy kwynt: haer oog staet dof, en bleeker zyn haer wangen, 
Ofschoon de gloed nog soms haer blos verhoogt. 
Zy siddert, als zy gade en kroost aen 't hart wil prangen. 
Terwyl ze stil haer tranen droogt. 
 
Vrouwe Courtmans, belgische Koningin. 


Hare ziekte had langs verraderlyke wegen veld gewonnen. Het was besloten, dat zy door hare tegenwoordigheid, door haer woord, door haren blik de ouders, die zy aenbad, in

{==360==} {>>pagina-aanduiding<<}
hun ballingschap zou gaen troosten. De lichaemspynen zyn niets voor my, sprak zy en wilde naer Engeland; maer haer wil werd weldra door de marteling overmeesterd. Zy werd genoodzaekt naer Ostende te keeren; die verblyfplaets werd haer door de geneesheeren aengeraden.
Louis-Philippe had Louisas hand niet in zyne stervende hand mogen drukken, hy had ze nauwelyks mogen zien op 't kasteel van Claremont, dat Leopold zich verhaest had ter beschikking van zynen vader te stellen.
Werd in Belgie eens voor de doodzieke Maria-Theresia, in alle kerken het gebed van veertig uren ingesteld, ook thans, dat men 't gevaer kende, waerin zich 't leven harer waerdige achterkleindochter bevond, ging een algemeen gebed ten hemel: de kinders en gryzaerds, de maegden en de huismoeders, de stedeling, die haer gekend had en de schamele landman of de weeze, die zy ondersteund had, allen baden voor haer.
Menigen vreesden sedert lang voor de Koninginnne. Zy alleen, die te Palermo in ballingschap geboren, vroeg tydig den ramp gekend had, scheen nu met den dood, als met den Engel der bevryding, bevriend: zy alleen was niet angstig.
Haer ging immers een hooger licht op in de hoop, haren vader spoedig weêr te zien. Dit schouwspel is overheerlyk geweest: ja grooter, eindeloos grooter dan elke andere vorstelyke plechtigheid was hare inhulding ter onsterfelykheid.
Het was te Ostende, dat Louisa zich voor de laetste mael, ten zaligen inslapen zoude bereiden: want geheel haer leven was eene heilige stemming tot dit plechtige vaerwel. Ballinge van der wiege af, zoude zy thans, op de grenzen haers ryks, hare aerdsche ballingschap eindigen.
Hier past geene redenaerstael. Het bloote verhael haers doods spreekt voldoende tot den Belgischen harte.

{==361==} {>>pagina-aanduiding<<}

Een stuk eenigszins van officiëel en aerd achten wy hiertoe best geschikt. De heer Cuvillier-Fleury, oud-leermeester der fransche prinsen, vertrok van Ostende, om aen Frankryk byzonderheden over den dood der Koningin mede te deelen: zy luidden in dezer voegen:
‘De Koningin der Belgen is ontslapen gelyk zy geleefd had, in eene onverstoorbare kalmte; want dit zoo warme hart, dat zoo levendig voor alle edele aendoeningen klopte, ging met eenen vasten geest en eene verhevene rede gepaerd. De plotselinge overkomst binnen Ostende der koningin, hare moeder, der hertoginne van Orleans en der hertoginne van Saksen-Coburg, hare zusteren, en der prinsen, hare broederen, moest haer de gedachte inboezemen, indien zy die niet reeds had, dat een ernstig gevaer haer leven bedreigde. Zy vestigde een kalm oog op dat gevaer, en men zag andermael, op min dan twee maenden tyds, in dezelfde familie, dat schouwspel herhaeld eener stille dood, zonder klachte, met eene stoïsche eenvoudigheid en eene christelyke onderworpenheid aenvaerd, ginds, in de ballingschap, hier op den troon; de vader, dier laetste proeve toelachend met de rustigheid des braven mans; de dochter, tot hare uiterste ure die zending van verhevene zelfverloochening, die den grond harer deugden uitmaekte, vervullend, en in anderen, ook al stervend, eene hoop zoekend te onderhouden, die zy zelve verloren had. Aldus heeft de Koningin der Belgen hare loopbaen gesloten, zacht jegens den dood, gelyk zy 't gedurende haer gansch leven geweest was (1), en tot den laetsten stond onledig met hare zending op der aerde: beminnen en vertroosten.
Den 10en, stond doctor Gueneau de Mussy en de gewone geneesheeren H.M. verslagen wegens de onverwachte verer-
{==362==} {>>pagina-aanduiding<<}
gering der ziekteteekenen, die de overkomst der koningin Amelia en der prinsen hadden doen verhaesten; ziekte, gedurende de eerste dagen verminderd ten gevolge van 't zoo zeer verlangde samentreffen. De koningin moeder werd verwittigd, dat het gevaer voor hare dochter nakend was: zy mede werd gelast haer de vermaning der onmachtige en wanhopende wetenschap mede te deelen. Wat voorzichtigheid ook de koningin moeder daertoe aengewend hadde, de geliefde zieke begreep die zeer wel, en bereidde zich met eene wonderbare tegenwoordigheid van geest, om hare plichten van moeder en christene te vervullen.
De abt Guelle hoorde hare biecht aen, en in bywezen des konings, der prinsen harer zonen, der princesse harer dochter en der gansche familie, bediende hy der Koninginne de HH. Sacramenten.
Hierna riep zy hare drie kinders tot zich, en zegende hen. Elk harer broederen en elke harer zusteren, de hertogin van Orleans, de hertogin van Saksen-Coburg, de hertog van Nemours, de prins van Joinville, de hertog van Aumale en de hertog Alexander van Saksen-Coburg bekwamen opvolgenlyk een byzonder vaerwel, onder vorm van samenspraek, even als of de stervende dier scheidinge hadde willen ontnemen, wat zy smartelyks en onwederroepelyks hezat. “Ik heb willen vertrekvaendig zyn, (sprak ze) maer ik wanhope niet. Vertroost u, ik gevoel dat er nog leven in my is...” De avond verliep in dusdanige gesprekken; de nacht was angstvol. Omtrent den vieren 's morgens, scheen er geene de minste hoop meer; de Koningin lag in haer uiterste. Koning Leopold en koningin Amelia hadden hare koetse niet verlaten. De prinsen en de princes werden geroepen. De doodstryd begon. Hy was zacht, en liet der stervende al hare verstandelyke vermogens, al haer rein zelfgevoel, ten einde toe wakker gehouden over de smarten

{==363==} {>>pagina-aanduiding<<}
harer familie, terwyl zy hare eigene vergat. Zy las met den abt Guelle de gebeden der stervenden, omhelsde nog eens hare kinders, en als hare stem uitgedoofd, als hare oogen onder 't naderen des doods zich reeds oversluierden, verzocht zy de hand des Konings, hield ze in de hare vast, en kuste ze. Eenige oogenblikken later, was zy niet meer, en hare kamer weêrgalmde van snikken.’
De zwarte rouwvaen werd langzaem op de gemeentetorens geheeschen. Wat indruk bracht die te wege? Wy Belgen schryven toch voor geene vreemden. O, dat onze landgenooten zich in die rampzalige oogenblikken herplaetsen - dat zy in verbeelding nog eens, gedurende verscheidene dagen dat sombere klokkengebom in hunne ooren hooren weêrgalmen; want wy gevoelen het maer al te wel: onze uitdrukkingen, ons tafereel zouden eindeloos verre beneden het gevoel blyven, dat in die oogenblikken van niet onverwachten, doch niet min diep gevoelden rouw geheel Belgie doorrilde.
Dat zy zich mede in die plechtige stonden verplaetsen, toen de sterfelyke overblyfsels dier moeder der armen langs de yzeren spoorbaen van Ostende langzaem naer de hoofdstad des ryks werd overgevoerd.
Eene stem verhief zich by den plechtigen lykdienst in tegenwoordigheid der groote staetscorpsen, onder de gewelven der kerk van SS. Michiel en Gudula; het was de stem eens priesters, met al de majesteit van den godsdienst omkleed. Als een andere Mozes van Sinaï dalend, op welks bergtop de Heer te midden van donderslagen had gesproken, overheerschte de redenaer de menigte. Rondom die lykbare lag het Belgische volk diep neêrgebogen als of des hemels donder het getroffen hadde. Geen wereldsch woord kan der heilige welsprekendheid tegenovergesteld worden.
‘De Heere, sprak de priester, nam zulk een welgevallen in haer, dat hy haer op het uiteinde des ryks heeft willen

{==364==} {>>pagina-aanduiding<<}
zien sterven, opdat zy, als op de armen der bevolking gedragen, door onze provinciën henen, tot aen 't door haer gekozene graf gevoerd, by dien doortocht allen harten den indruk haers heiligen levens en doods onuitwischbaer mocht inprenten.
Vergeten wy nimmer dien langen voortslependen rouwstoet, die plechtige doodskoets, die omsluierde rykskroon, die verlichte lykkapel, waer alle oogen henenvlogen, en 't ontelbare volk, toegesneld om by dien doortocht te knielen, te bidden en te weenen, traeg doortrekkend; die priesters, die kerkoversten elkander dit kostbare pand, met de gebeden en zegeningen der kerk overleverend.
Vergeten wy nimmer dat treurige, verhevene oogenblik, waer de Koning, omringd van zyne zonen, van de prinsen van Frankryk en Duitschland, van de vertegenwoordigers der vreemde mogendheden, de ministers, de groote corpsen van den Staet, de bezonderen der natie, eene tallooze, onafzienbare, diepstilzwygende menigte, voor de achtbare lykkiste nederboog, en te voet, blootshoofds, door de smarte diep aengedaen, achter dien zegewagen des doods stapte, welks gang men statelyk vertraegde, als of men vreesde te spoedig den gedolven wordenden grave en der ure des laetsten vaerwels te genaken.
En later, in der nederige kerk, aen den voet des tabernakels en des outers van Maria, waer de Koningin rusten wilde, zagen wy die andere koningin, die moeder, die christinne, die martelares, die Maria-Amelia, gelaten en rechtstaende: en wy allen, als wy haer aenschouwden, dachten aen de moeder der zeven weën, en herhaelden in den stille: Stabat Mater!’
Waer het staetkunde geldt, kan het volk zich bedriegen; de ingewikkelde belangens der politiek laten zich niet zelden verschillend beoordeelen. Menig zelfdenker kan daerby een verschillend standpunt kiezen, en tot eene andere slot-
{==365==} {>>pagina-aanduiding<<}
som komen, dan zyn buerman. Beide kunnen ter goeder trouwe zyn, en hemelbreed in hunne gevoelens verschillen; maer overal waer het er op aenkomt, om de deugd, de menschenliefde, de weldadigheid eener vorstinne te beoordeelen, mist het volk nooit: hierin wordt het immers als een goed kind, door 't innige gevoel voorgelicht. Ook is 't op goeden gronde, dat men, met éenen adem, der ontslapene koninginne den naem van ‘moeder der armen’ tot grafkrans heeft geschonken.
Haer vermogen ook aen 't hof was te sterker, daer zy zich aller eigenlyk gezegde staetkunde onttrok: zy trad enkel als koningin op, om den vaderlandschen plechtigheden, waerin zy verscheen, de bevalligheid eener uitmuntende vrouwe by te stellen; zy poogde enkel invloed op haren vorstelyken gemael uit te oefenen, waer zy hem wilde bewegen ten doelmatigen gebruike van het schoonste voorrecht der kroon: het recht van genade te doen.
Wy kunnen niet uitweiden in menigen trek, die haren aerd en hare deugd kenschetst, ook in de vroegste vaeg haers levens: dan reeds gaf zy blyken van bescheidenheid, kloekmoedigheid, godvrucht en kinderliefde.
Geene bloote staetkunde had de twee vorstelyke echtgenooten samengebracht. Louis-Philippe had prins Leopold vooral leeren achten, toen deze gewetensvol zyne benoeming ten troone van Griekenland dacht te moeten weigeren (1); die zelfde achting zetelde onbegrensd in Louisas harte.
Sedert haer verblyf in Belgie, werd het stille kasteel van

{==366==} {>>pagina-aanduiding<<}
Laken haer bovenal dierbaer: verhevene geesten hebben altyd de stille natuer bemind. Daer leefde zy met den gade harer keuze en met haren kinderen, en, ja, eenigszins met harer afwezige moeder, aen wie zy dagelyks eenige woorden schreef, en voor wie zy zich uitstortte als voor het beeld der Voorzienigheid op aerde. Daer beoefende zy de kunsten, en offerde Gode in de menschlievendheid.
Wat invloed hare ingevingen onder die beide betrekkingen op den Koning verworven hebben, laet zich licht vermoeden.
Lang voor de sluiting der eindelyke vrede in Belgie (1839), had de kiem van wetenschap en kunst zich gelukkig beginnen te ontwikkelen: een weldadige bloei strekte zich uit van den verbeterden landbouw tot de officiëel ingerichte kampstryden van middelbaer en hooger onderwys, van de voortgezette tentoonstellingen van beeldende kunsten

{==367==} {>>pagina-aanduiding<<}
en nyverheid tot het vaderlandsche oprichten van gedenkteekenen en standbeelden.
Sedert lang had de koningin in het ryk van België haer zedelyk ryk willen vestigen. Zy had het lot der slachtofferen uit de veldtochten van 1831 door de blyken haers medelydens verzacht. Byna onmiddelyk na hare aenkomst in ons midden, zag men haer maetregels nemen ter oprichting van scholen en kostscholen, waerin de arme meisjens te eener tyde in het uitoefenen van maetschappelyke deugden opgeleid en tot handwerken en vlyt geoefend werden.
Er is zelfs een slach van scholen, waervan Belgie het bestaen te danken heeft aen hare evangelische liefde. De dagbladen brachten der koningin dagelyks de tyding van eenig onheil, veroorzaekt door gebrek aen zorg, die de buiten huis werkende lieden hunnen kinderkens niet konden toedragen. Ter voorziening dier rampen, en tevens ter vroege opvoeding van geest en harte der 2 tot 6-jarige kleinen opende hare zegenryke hand de bewaerscholen.
Ook in de kinderkribben nam zy werkdagig aendeel; zoo als thans belgische vrouwen zich, door eenen heiligen naijver aengespoord, pogen tot vorstinnen der menschlievendheid te verheffen (1).
Wie weet niet, hoe Louisa met hare uren te woekeren wist ter bevordering van het goede; hoe zy, buiten de plichten van vorstinne, gade en moeder, nog oogenblikken wist te vinden voor 't kunstigste naeldenwerk? gelyk eene dichterlyke princes der oudheid veredelde zy die bezigheid der burgermeisjens: zy deed meer, zy heiligde die bezig-
{==368==} {>>pagina-aanduiding<<}
heid, doordien zy er de vrucht van bestemde voor liefdadige tentoonstellingen.
Haer edele vader verheerlykte eens zyne jeugd door het redden zyner natuergenooten, vuer en water ten trotse; de edele dochter volgde steeds het menschlievende voorbeeld haers vaders (2).
De Voorzienigheid heeft haer gedurende hare regering overvloedige gelegenheden aengeboden, om den haer ingeschapenen trek ter weldadigheid te kunnen voldoen. Veel heeft Belgie geleden door de yselyke verwoestingen der choleraziekte; veel, door den hongersnood gedeeltelyk uit de mislukking der aerdappelen geboren: wat zy in die noodlottige jaren der redding harer onderdanen verricht heeft, wat zy toen te eener tyde den arme gegeven en Gode geleend heeft, is slechts voor enkelen, gelast met het uitdeelen harer giften, geen geheim.
Men heeft gezegd: de koningen heerschen in den name des Heeren: dat is, welbegrepen, waer en klaer. De koningen heerschen in der daed in den name van den Vorst der vorsten, van hunnen Opperrechter zoowel als van dien des volks. Zy zyn dus verplicht, willen zy den naem, in wien zy heerschen, waerdig zyn, hunnen meester eenigszins te weêrspiegelen, en dus op hunnen troon de rechtvaerdigheid en de volksliefde doen zetelen: dewyl immers (zoo als 't reeds in de aloude blyde inkomsten dezes lands wordt aengeduid) het volk niet voor den vorst, maer de vorst voor het volk bestaet.
In dien zin, ja, zyn de vorsten de onmiddelyke afgezanten, de vertegenwoordigers der Godheid zelve, in dien zin

{==369==} {>>pagina-aanduiding<<}
ook duert de heerschappy eens goeden vorsten niet alleen zoo lang, als zyn naem in het hart der landgenooten voortleeft, maer hy overleeft zelfs het uitsterven des volkstams, wiens vader hy eens, naest Gode, was.
Moeten wy hier byvoegen, dat, even als by 't verlies van voortreffelyke burgers, de achting, de eerbied, de liefde, die eens op der ouderen hoofd rusteden, op die hunner kinderen overgaen? De deugden eener moeder zyn ook voor hare kinders onder die betrekking niet verloren. In de afstammelingen van vorsten is zulk recht in der daed een goddelyk recht, dat alle eeuwen door zal erkend worden; terwyl het monarchische recht thans niet meer als goddelyk herkend wordt.
Belgie, waer om zoo te zeggen, het volk Louisa met zyne liefde gezalfd heeft, en haer in het graf, erkentelyk, tot onsterfelyke zielenbeheerscherin ingewyd heeft; Belgie is diep van die waerheid doordrongen, en heeft het doen blyken in die woelige dagen, waer gansch Europa tot op zyne grondvesten wankelde. Alle standen onzer maetschappy hebben zich toenmaels om den koning en zyne geliefde gemalin geschaerd, en Belgies troon is door Europas schokken zelfs vastgezet.
Toen nu ons vaderland vernam, dat de vryzinnige, godsdienstige koning haer ter plaetse, die zy in haer leven zoo bemind had, en waer zy thans rustte, eene kerk stichten wilde, werd de natie diep getroffen en besloot deel te nemen aen een denkteeken, dat de liefde des konings haer oprichten wilde. Men weet op wat loffelyke wyze de natie dien besluite getrouw bleef. Hoog en laeg heeft het zyne bygebracht ter volvoering dier nationale onderneming. Zulk schouwspel was een zegeprael voor de godsvrucht. Hier verbroederde elke godsdienstige gezindheid, hier gevoelde zich ieder Belg genoopt den troon op 't grafaltaer te vestigen.

{==370==} {>>pagina-aanduiding<<}

Had de stem van gewyde redenaren 't geluid der rouwklokken in onze tempels vervangen, nu was de tyd daer, waer ook de poëzie haer offer zou brengen met al de tooverkracht, met al de schoonheid der tale. De koninglyke academie van Brussel gelastte zich met den oproep daertoe. Beide volksbeschavingen, de Fransche en de Nederduitsche zouden hier gezamentlyk zingen en zuchten. Hoe schitterend was de uitslag niet van die pryskampen!
‘In trouwe, schreef een der mededingeren, het is der dichteren zending overwaerdig, de deugd, het zy dan in een hutteken of op den troon, te huldigen: die zang doet toch zynen harte goed, en laet den begeesterde iets van 't voortreffelyke geluk der deugd zelve smaken; eene onsterflykheid die elke andere doofstraelt!’
Het gelukte den heere Adolphe Siret, van Gent, den eersten palmtak der fransche poëzie weg te dragen: zyne zinspreuk luidde:

‘Aimer et consoler, voilà toute sa vie!’ 


De volgende uitboezeming des zangers staet diep in onzen harte geprent:

Sombres caveaux des rois, splendides ossuaires, 
Où les morts couronnés duns leurs riches suaires 
Conservent les lambeaux du vain faste des cours, 
Des fantômes royaux solitudes peuplées, 
Tombeaux de marbres d'or, orgueilleux mausolées, 
Gardez, gardez vos morts, dans vos sombres séjours. 
 
Elle ne viendra pas sous vos voûtes funèbres, 
Dormir son long sommeil dans vos froides ténèbres 
Jusqu'au jour radieux qui doit la réveiller. 
Ce n'est pas près de vous, ombres encor royales, 
Ce n'est pas sous les pieds des vastes cathédrales, 
Ce n'est pas près de vous qu'elle vient sommeiller. 
 
Je veux aller là-bas, là-bas dans le village 
Près des pauvres aimés qui furent mon partage, 
O Léopold, c'est là que je voudrais dormir, 

{==371==} {>>pagina-aanduiding<<}

Dit-elle en embrassant la main qui lui fut ehère; 
Dans ce dernier baiser se ferma sa paupière, 
Et ce dernier baiser fut son dernier soupir. 


De vlaemsche zangers hadden zich nog by geene andere gelegenheid ter hoogte, die zy hier bereikt hebben, verheven. Teder en edel gevoel doorstroomde hunne zangen. Niet zonder diepe aendoening, hebben de Belgen vernomen, dat ook een Rotterdamsche dichter zich in den rouwstoet der Belgische broederen gevoegd had. De heer Bogaers had de harp op eenen echt vaderlandschen toon gesnaerd:

Neen, Belgies fiere harpenaren, 
Zoo rijk begaafd met dichtergeest, 
Niet gij slechts zult de gouden snaren 
Doen galmen op dit somber feest! 
De vreemdling - tranen op de wàngen - 
Komt zangen mengen in uw zangen 
En in den treurtogt naast u treên: 
De stof, de bronwel van uw smarte, 
Hoe dierbaar ook aan 't Belgisch harte, 
Behoort den Belgen niet alleen. 
 
De vorstenstaf moog roemrijk pralen, 
Voorbij de rijksgrens heerscht hij niet; 
Maar laat de deugd haar luister stralen, 
Dan kent de hulde geen limiet. 
Waar ook zijn eerste zon mogt gloren, 
Elk voelt zich haar vazal geboren, 
Wiens hart in 't goede zich verheugt. 
Rouwt, Belgen! om uw Koninginne; 
In de eedle, minlijke vorstinne 
Betreurt heel de aard een beeld der deugd. 


Die zoo zong, neen, dat was geen vreemdeling, dat was een letterzoon der Nederduitsche tale. Het onafscheidbaer lettervaderland heeft den lauwer, dien de heer Bogaers op het graf van de eerste koningin der Belgen geplukt heeft, dankbaer toegejuicht.
Terwyl wy deze regels schryven, brengt ons een dagblad de tyding, dat eene vreemde vorstin eene kostelyke kroon

{==372==} {>>pagina-aanduiding<<}
heeft overgezonden, om op het graf der koninginne geleid te worden.
Alle burgers, alle kunstenaers hebben der zalig ontslapene hunne hulde toegewyd. Het doek, het marmer, het medaillebrons zal den nageslachte hare trekken overdragen. Menig kunstschepper werd door den algemeenen rouw met verhevene gedachten bezield.
Wy willen enkel de treffende schildery van Verheyden in 't geheugen dergenen terugroepen, die in september laetstleden, de tentoonstelling van schoone kunsten bezocht hebben.
Men zag van de hoogte van Haeren, die het eerste plan vormde, den rouwstoet met het lyk der koningin de vlakte van Montplaisir doorsnyden. Op het uiterste van den gezichteinder verhief zich het paleis van Laken. Hier op den voorgrond knielden moeder en grootmoeder met weemoedige blikken; de vader des huisgezins, die zoo even eenen reuzigen boom geveld had, rustte droefgeestig op zyn houweel. Allen wendden hunnen blik naer de met floers omhangene rouwkoetsen, uitgenomen een lief dochterken, dat zorgenloos met eenen schootvol frisch geknakte weidebloemkens speelde. De vrouwen hadden het herfstelyke nagras gemaeid, dat zich achter de zeissen uitbreidde. De halfontbladerde boomen, de herfstelyke grouwe lucht verspreidden de weemoedigheid over het prachtige gewrocht, dat een heerlyk bewys opleverde van des schilders poëtisch gevoel.




{==373==} {>>pagina-aanduiding<<}

Slotwoord.

Onze taek spoedt ten ende. De laetste indrukken, die men by een afgewerkt kunstgewrocht ontfangt, moeten volgens den kunsteisch de diepste, en dus de langst voortdurende zyn; hoe zouden wy beter den lezer (en mochten wy wenschen, der lezeresse) die vaderlandsche gevoelens, alom in dit boek verspreid, inplanten, dan door 't wedergeven van een eenvoudig verhael, dat de stempel der waerheid ykte - van een verhael, dat ons zelven ontroerd en eenen levendigen indruk nagelaten heeft.
De afgevaerdigden eeniger Brusselsche maetschappyen, die met andere uit verschillende oorden des lands zich der vlaemsche tael en zake wyden, begaven zich, op 't einde van april 1850, tot onzen geëerbiedigden koning. De redenaer zeide, dat de Vlamingen sedert achttien jaren aen hunne letterkunde eene schitterende vlucht hadden bygezet, en dus eene ontwikkeling ter volksbeschaving hadden bewerkstelligd, aen welke, zoo men wel wist, de vorst toejuichte; doch (voegde de spreker er bescheiden by) onze tael geniet dezelfde bescherming niet als het fransch: in 't

{==374==} {>>pagina-aanduiding<<}
bestuer, by 't leger, in 't onderwys, overal wordt zy tot den rang eener vreemde tael vernederd, ofschoon zy voor de Vlamingen de eenige sleutel der wetenschappen, de eenige hefboom der beschaving, het eenige middel ten vooruitgange zyn kunne. Dien ten gevolge verzocht men den koning de vlaemsche tael onder hoogst deszelfs bescherming te nemen.
Men wist, dat Leopold uit eenen germaenschen, en dus den Belgen alternauwst verwanten stamme gesproten is - dat hy, die onze volksnationaliteit wist te schatten, te beschutten en te handhaven, niet in gebreke kon blyven onze stamnationaliteit innig te begrypen en grondwettig te beschermen. Men wist, dat hy niet alleen met den hedendaegschen vlaemschen letteren bekend is, maer ook met onzen middeleeuwschen schryveren, daer hy ook aen Willens zaliger het genoegen heeft uitgedrukt, dat hy smaekte in den oirspronglyken text van Reynaert de Vos, zoo wy zagen, een der meesterstukken van 't middeleeuwsche dietsch, wiens gladde lezing velen onzer land- en taelgenooten nog al moeielyk zou voorkomen. Deshalven natuerlyk had men veel vertrouwen gesteld in de zelfwaerdering des verzoeks door Zyne Majesteit.
‘Myne Heeren, (was des konings antwoord) dat uwe zaek redelyk, rechtvaerdig is, erken ik. Ik heb het oude, goede vlaemsch altyd bemind: 't is de tael van een groot gedeelte des lands. Ik verlange, dat die tael zich ontwikkele, want ons land is te allen tyden in den gronde vlaemsch geweest. Die tael is ook zeer welluidend, en ik heb bemerkt, dat onder betrekking des zangs, de vlaemsche provinciën by de waelsche vooruit zyn.
Hebben de waelsche provinciën groote blyken van verknochtheid aen onze nationale instellingen gegeven; ook de vlaemsche, vooral in de laetste jaren, hebben eene sterke verkleefdheid, aen die instellingen getoond.

{==375==} {>>pagina-aanduiding<<}

Ik beken het: na de omwenteling van 1830 heeft men ons goed oud vlaemsch zoo wat vergeten: men moet het wel zeggen: 't is de waerheid.
Onze spreuk: “Eendracht maekt macht,” heeft niet bestendig toepassing gevonden. Men twistede niet weinig, en de eendracht bestond in der daed niet. Het is maer sedert een paer jaren, dat wy werkelyk vereenigd zyn. In Frankryk heeft men altoos gezeid, dat de Charte eene waerheid zou worden: by ons is onze spreuk dit geworden.
Ook heeft sedert dien, de belgische natie zeer veel in de achting der volkeren aengewonnen, zelfs by dengenen, die ons vroeger luttel genegenheid toedroegen, en zulks niet alleen in Europa, maer ook in de andere werelddeelen, waer Belgie bekend is. Zoo gy in den vreemde gingt, Myne Heeren, gy zoudet er voorzeker het bewys van bekomen.
Ten slotte, Myne Heeren, doen al die redenen my besluiten, dat het Vlaemsch moet bemind en behouden worden.’
Dat is waerheid, dat is koninglyke tael.
Uit die onvoorbereide rede straelt eene vaderlyke genegenheid, die zich even over Walen als over Vlamingen verbreidt; die het verledene niet van het tegenwoordige scheidt, omdat men den schakel des tyds niet wil verbreken, omdat men weet, dat onze toekomst op dat samenverbondene Voorledene en Heden rust.
Het was een gebruik by den ouden, als zy, na eene zeereize, weder de haven bereikten, den steven des vaertuigs met eenen bloemenkranse te smukken. Mogen mede koning Leopolds woorden, die den ganschen belgischen huisgezinne tot eere dienen, onzen werke by deszelfs slot tot eenen bloemen- tot eenen eerekrans verstrekken!
Wael en Vlaming gevoele, dat uit hunne vereenigde werkzaemheid alleen de gemeenschappelyke welvaert des lands kan ontstaen! Waelsch en Vlaemsch Belgie gevoele,

{==376==} {>>pagina-aanduiding<<}
dat in hun beider eendracht alleen de macht des belgischen volks gelegen is.
Clesse, de waelsche dichter heeft eenen zuiveren toon aengeslagen, een Vlaming heeft dien toon nagezongen; hy weêrgalme hier recht broederlyk ten slotte op 't voorbeeld des Staetsbestuers, dat de volksliederen van eenigen onzer fransche en vlaemsche dichteren gezamenlyk in zyn Volks-Museum uitgeeft.

Pour agrandir quelques vastes États, 
Si contre nous l'on brûlait une amorce, 
Flamands, Wallons, nous serions tous soldats 
Au cri sacré: L'union fait la force! 
Qui de nous craindrait les canons? 
Dans les cieux la liberté brille. 
Soyons unis!... Flamands, Wallons, 
Ce ne sont là que vos prénoms, 
Belge! c'est votre nom de famille. 
 
Gebeurde 't ooit, dat dwang ons boeien bracht, 
Wy rezen saem, het voorhoofd fier geheven. 
De leuze klonk: Eendrachtigheid is macht; 
Wie onzer toch, die voor 't kanon zou beven? 
Is vryheid niet een hemelstrael? 
Wie onzer werd geen dwangvertreder? 
De ziel van Vlaming en van Wael 
Is één by hun verscheiden tael, 
En Belgen heeten beide weder. 


En nu, den waerden lezer en landgenoot, ten laetsten woorde, een hartelyk vaerwel toegebracht!

EINDE.


{==377==} {>>pagina-aanduiding<<}

BLADWYZER.
	Bladz.
Inleiding		1
	I.	- Liefde tot de geboorteplaets en 't vaderland	1
	II.	- Belgische zede- en gewoonteschetsen	6
	III.	- Oudnederlandsche godenleer	28
	IV.	- Onze voorouders en wy	35
	V.	- Een blik op Belgies grondgebied	44
	VI.	- De akkerbouw	54
	VII.	- Ontginning der koolmynen	64
	VIII.	- Hoogovens	73
	IX.	- Godfried van Bouillon	84
	X.	- De belgische vrouwen	89
	XI.	- Breydel, Artevelde, Anneessens	104
	XII.	- Margaretha van Oostenryk	117
	XIII.	- Simon Stevin	124
	XIV.	- Lieven Bauwens	131
	XV.	- Belgische uitvindingen	139
	XVI.	- Goede vorsten. - Groote vorsten:	
	Eerste hoofdstuk. - Boudewyn de 1ste (Lyfeigenen in Frankryk. - Keuren en costumen). - Boudewyn de VIIde. - Karel de Goede. - Boudewyn de VIIIste. - Jan de 1ste (de Blyde Inkomste)	154
	Tweede hoofdstuk. - Philips de Stoute. - Philips de Goede. - Karel de Stoute. - Keizer Karel de Vde	166


{==378==} {>>pagina-aanduiding<<}

XVII.	- Jacob de Meyer	179
XVIII.	- De staet en de burger	188
XIX.	- De boekdrukkunst	194
XX.	- De gulden-sporenslag (in drie hoofstukken)	203
XXI.	- De letterkunde (in twee afdeelingen)	253
XXII.	- Het einde der laetste, het begin der tegenwoordige eeuw (in drie afdeelingen)	274
XXIII.	- De veldslagen by Ligny en Quatre-Bras (16 en 17 juny 1815)	289
XXIV.	- De slag van Waterloo (in vier afdeelingen)	301
XXV.	- De volksfeesten	325
XXVI.	- Vorstinnen van Belgie	339
XXVII.	- De koningin Louisa zaliger	352
Slotwoord	373





{==379==} {>>pagina-aanduiding<<}

Errata.

Bladz. 5, regel 3 en 4 van beneden opwaerts, lees in plaets van wonden, vonden, - woeden, voeden.
Bladz. 104, regel 6 van beneden opwaerts, terwyl hy, lees: die aen 't hoofd, etc.

{==380==} {>>pagina-aanduiding<<}




(1) Kluitjen, fransch briquette, - uit klei en steenkool gemaekt.

(1) Broodjens in vorm van krakelingen S en SS.

(1) Het werkjen van den kanonik Schmidt, de Paescheiers genoemd, geeft van dit oude gebruik eene allerliefste uitlegging, en men kan aen het opkomende geslacht dit boekjen als eene ware kunstperel aenbevelen.

(1) Zoo genoemd in eenige streken voor rustaltaer van 't Allerheiligste.

(1) Wolbloeme, fransch bouillon blanc.

(1) Zie deswegen den artikel in Willems Belgisch Muzeum, I, 176.

(1) Vaderlandsche Poezy, I, 77. - Quetelet heeft dit onderwerp in romance gesteld. Zie Mercure belge, t. VIII, p. 281.

(1) Nog in 1664 stond die bygeloovigheid als afgod op haer voetstuk, maer dan reeds begon hy te wankelen. Wy spraken elders van den Procureur-fiscael in Vlaenderen, die op dit tydstip stout genoeg was om het monster in de oogen te kyken. Later nog, in 1681, verbrandde men te Melin, in Henegouwen nog een paer tooveressen.


(Cannart.)


Het besluit des boeks, door dien geleerden Gentenaer gemaekt, onder den titel van Bydragen tot de kennis van het oude strafrecht in Vlaenderen, verdient alleszins afgeschreven te worden: ‘Men heeft uit al het voorgaende gezien, hoe het ten tyde onzer voorouderen, van wier gulden leeftyd het hedendaegsche geslacht met vollen monde spreekt, gesteld was met de zekerheid van hunne personen en de gematigdheid hunner regters; men heeft kunnen zien, aen de eene zyde hoe het willekeurige tot grondregel aengenomen, de menschen wreed, en aen de andere zyde de grove domheid in godsdienstige en wetenschappelyke zaken, hen dweepziek et laetdunkend gemaekt heeft. Dan, die tyden zyn voorby, en hetgeen door onze vaderen gezien is, is voor ons wenschenswaerdig nimmer te zien terugkeeren. Dat dit alles tegenwoordig niet meer gekend is, moeten wy dank weten aen de gelukkige en heilzame veranderingen, die wy, in onze hedendaegsche instellingen ingevoerd, zoo zeer zien uitblinken; hetgeen ons brengt op deze algemeene aenmerking, dat om de waerde en de noodzakelykheid der verlichting, die de rede door het onderwys verkrygen moet, wel te beseffen, men slechts de oogen te vestigen heeft op de afdwalingen onzer vaderen, en dat het van de hoogste aengelegenheid is, de edele en moedige aendrift ter onderrichting van den evenmensch te schragen en te begunstigen, en den lagen en strafbaren onzin, die derzelver voortgang nog zoude poogen te stremmen, te beteugelen.

(1) Ter herinnering aen dit glorieryke blad in de Antwerpsche geschiedenis, plaetste het voorgeslacht boven de Kipdorppoort het Jaerschrift: AUXILIUM sVIs DeVs (God helpt de zynen).

(1) De tydgenoot is, men weet het, in geenen lande bestendig rechtvaerdig, vooral niet jegens nuttige schryvers: ‘Les ouvrages de Vredius ne furent vendus durant sa vie autant de sols qu'on les vend aujourd'hui de florins,’ zegt Beaucourt van Noortvelde in zyne Description de l'Église de Notre-Dame à Bruges (1773, bl. 118).


De pensionaris Dierix, die het eerst de bouwstoffen der civiele geschiedenis van Gent heeft opgedolven, was niet gelukkiger dan Vredius. Zyne werken nauwelyks over een veertigtal jaren verschenen, werden door den gentschen drukker zelven gedeeltelyk in pondpapier geslaen: wy doelen hier zyne Mémoire sur les lois de la ville de Gand, 2 boekdeelen in-8o, die thans veertig frank waerd zyn. Die betere wending des publieken geestes naer ernstige historiewerken is thans het eerste bewys van nationalen zin.


Alle werkzame schryvers van 't voorledene, waerby wy eenen Grammaye mogen voegen (die zelfs in de boeien van Tunis opgesloten de geschiedenis oefende), wilden de historie aen echte bronnen putten. ‘Zonder archieven geene geschiedenis,’ dit scheen hunne spreuk te zyn. Te rechte, zegt dan ook de heer Faider in zyne Etudes sur les Constitutions nationales (Bruxelles, pag. 9):


‘Non, nous ne devons pas laisser retomber dans la poossière de nos archives, nos cartulaires, nos tîtres à peine ressuscités! La littérature belge n'a pas perdu ses conditions d'individualité, ses éléments de progrès et d'éclat. Avons-nous à rougir, ou ne devons-nous pas plutôt rattacher au passé notre dignité et nos droits?


Pourquoi nous ravaler nous-mêmes? C'est un patriotisme étroit et faux, celui qui rabaisse sa propre nation en l'injuriant: loin de se replier dans une vaine imprécation, l'ami de son pays redouble d'efforts; il recherche avec une nouvelle ferveur les traditions glorieuses dont l'éclat illumine le présent.’

(1) De eigenlyk vlaemsche naem is Godevaert, Godeveerde of Godevrede.

(1) Richer, wiens treurspel in 't begin der xviiie eeuw verscheen, en Néel, wiens stuk, les Belges et Sabinus, te Brussel, by Flor, 1782, uitkwam.

(1) Mevrouw Fanny Geefs, geboren Corr, heeft haer tafereel op dit onderwerp vroeger ten toon gesteld.


Het Klaverblad, het Gentsch Jaerboekjen en Alfred Nicolas behelzen gedichten over de Drie Dames van Crève-Coeur, door V. Duyze, Dautzenberg en Grandgagnage.

(1) Haraeus, Annales ducum seu principum Brabantiae totiusque Belgii, Antv. 1623 (p. 280).


Men kan aldaer de voorrechten nagaen, die de aertshertog Maximiliaen uit dien hoofde aen het trouwe stedeken schonk op 18 october 1489 en 15 novembre 1490.


Die gebeurtenis bezong V. Duyse in de Vaderlandsche Poezy.

(1) E. Gerrits, Tafereelen uit de Nederlandsche Geschiedenis. Amsterdam, I, 205.


De man dezer edele vrouw hiet Willem Martini, wiens borstbeeld van Gerard Van Loen te zien is in eene penningplaet. (Zie La Rue, Geletterd Zeeland, blz. 418.)

(2) De noodmunt tydens die belegering geslagen draegt, Tournay. Obsesso, 5 oct. 1581.


De dichter Nomsz schreef een treurspel onder den naem dier heldinne, dat door Deflinne in 't fransch werd overgebracht. (Tournay, 1825.)


Ziet ook Vaderlandsche Poezy, I, 232.

(1) N.P. Hilarion de Coste weêrgegeven in Prudhom, Biographie des Femmes célèbres. Paris.

(1) Een groote grieksche veldoverste.

(1) Ziet eene donatie van Wauter (De Mey). Actum. 16 Maii 1376.

(1) De naem van Orlando di Lasso van Bergen, geboren 1520, overleden 1553, die van eene verbazende kunstvruchtbaerheid geweest is, is thans algemeen bekend. De fransche koning Karel IX, dien de herinnering aen den Sint-Bartholomaeus nacht met wroeging verscheurde, deed Lassus, destyds kapelmeester te Munchen, smeeken om door de kracht zyner stem voor hem te zyn, wat David, de harpespeler, voor Saül geweest was. De kunstenaer begaf zich op weg, maer 't overlyden des rampzaligen werd hem onder wege aengekondigd. De oude koning van Beyeren, Lodewyk, heeft niet alleen het oude graf van den toonkunstenaer te Munchen in eere hersteld, maer hem op de Odeonsplaets aldaer een standbeeld doen oprichten. Zyne vaderstad ook heeft hem eerlang dergelyke hulde bewezen.


Onze Vondel vergeet hem niet in zyn stuk, op 't overlyden van den Amsterdamschen orgelist, Zweling:

Hoe koud en kil zyn deze handen 
Daer Jesses snaer me komt te stranden, 
Met syn Marenssen, en Orlanden! 



(1) Zie Abrégé historique des sciences et des beaux-arts, par l'abbé Dufour, Bruges, 1781. Ook het verdienstelyke werk van L. D'Hulster. In zyne lettervruchten, Gent. 1845, bl. 118, ontmoet men een prozastuk: Over de uitvindingen en ontdekkingen in kunsten en wetenschappen der Nederlanders.

(1) Zie Carton, les Trois frères Van Eycken, Brugge, 1848, bl. 21-25; die hier weêrgeeft wat over die hoofdontdekking door Passavent in het Kunstblatt, 1824, no 23 en 27 deswege werd geschreven. In dit fransche boek staet eene lyst der tafereelen den V. Eycken toegeschreven ten getalle van 66.

(1) Les Musiciens belges. Brux., II, 203. - Een werk deelmakende van de Biobliothèque Nationale.

(1) Annales parlementaires. Brussel, 1851, bl. 655 en volg.

(1) In de Coutume van Fransche Comté, een naem, die naer bitteren spot zweemt, kan men zich te gelyk een begrip vormen van de laegheid, waerin het menschdom in Frankryk gezonken was, en van de mogelykheid hunner groote omwenteling, waerin men niets hoorde, dan: ‘Vryheid, verbroedering of... de dood!’


Ziet hier eenige uittreksels uit die coutumen:


‘De serf main-mortable bebouwt voor zich zelven niet: nooit kan de door hem beploegde grond zyn eigendom worden. Alles wat hy verwerft, alle onroerende goederen die hy in de streek bewerkt, behooren hem insgelyks niet. By zynen dood maekt er de heere zich meester van, en de kinders worden er van beroofd, indien zy niet gedurig het vaderlyke huis bewoond hebben, en indien des lyfeigenen dochter niet bewyzen kan, dat zy de eerste nacht haers huwelyks in het ouderlyke huis, en geenzins in 't gene haers echtgenoots doorgebracht heeft.


Elk Franschman, die gedurende één jaer en één dag in een lyfeigen land woont, wordt serf, en zet zynen nageslachte die vlek by.


Het huwelyk eens vrymans met eener lyfeigene maekt dien even als zyne kinders tot lyfeigenen, ten minste, als hy zich één jaer en éénen dag in zyner vrouw huis ophoudt. Er bestaet maer een enkel middel om zyn huisgezin aen de slaverny te onttrekken: men ontscheure den stervenden lyfeigene aen den slaefschen huize! men drage hem op eenen vryen bodem, opdat hy er den laetsten adem uitblaze; en de vryheid zyner kinderen is 't loon van eenen tocht, die het sterven des familievaders verhaest. En nog betwisten eenige rechtsgeleerden zynen kinderen die vryheid.’ Ziet Florian, Voorrede van prysvers Voltaire en le Serf du mont Jura; die er byvoegt: ‘Douze mille de ces infortunés sont toujours soumis à cette terrible loi dans huit paroisses main-mortables du chapitre de Sainte-Claude.’

(1) Het fac-simile diens belangryken Charters is te vinden in de Analectes Yperis, uitgegeven door den archivist van Ypere, prof. Diegerick Ypere, 1850, recht voor bl. 30.

(1) De dichter Ledeganck bezong dien moedigen dood in eene romance opgenomen in zyne Lentebloemen.

(1) Uit den Wittenboek, blz. 216, vo bewaerd in 't gentsch archief en tot dus verre, meenen wy, onuitgegeven.

(1) Keizer Karel, zegt Blommaert, volgde hierin het aloude stelsel des huizes van Burgondië: het vernederen der vrye steden en gemeenten. Eens dat de vrye steden gevallen waren, en Gent, het laetste bolwerk der Nederlandsche vryheid in 1540 bezweek, begon Philips II zyne staetkunde ter vernedering der groote feodaelheeren te beproeven. Dan zag men de onderdrukte stede en de miskende heeren een verbond sluiten, dat de troebels der xvie eeuw te wege bracht. (Geschiedenis der Fonteinisten, te Gent, 1847, blz. 51.)


Een veelbeteekende wenk ter opheldering dier onlusten, die de vader eenigszins voorbereidde, en die de zoon niet kon beteugelen.

(1) Mertens et Torffs, Geschiedenis van Antwerpen, IV, d. 288; dit nauwkeurige, waerheidlievende werk, dat eerst met zeven 8o boekd. volledig zyn zal, is het voornaemste historiewerk, dat de vlaemsche letterkunde tot dus verre opleverde. Dit boek is voor 't volk geschreven uit liefde voor vaderland en vorst.


Van Meteren, die, zoo men weet, Spanjen geen genegen hart toedroeg, brengt overdreven de slachtoffers der Inquisitie op honderd duizend (boek I, blz. 56).

(1) Alle geschiedschryvers zyn het eens, om hem die politieke ondankbaerheid te laste te leggen, zoowel Robertson als Papendrecht, de kanonik de Smet, Moke, en die men hier voor allen had moeten noemen, Steur bekroond door de Brusselsche Academie voor zyn Mémoire sur l'insurrection de Gand de 1539.


De archivist Gachard verzamelde al de daertoe betrekkelyke bewysstukken in een 4o boekdeel, behoorende tot de uitgaven, welke de koninglyke commissie voor 's lunds geschiedenis tot stand brengt.

(1) Men leze in 't Nederderlandsche Jaerboekjen van Gent, 1852, het treffende gedicht over die Verbeteringschool door Mevrouw Van Ackere.

(1) Van de oudste tyden af, prykte er een zwarte leeuw op gouden velde in Vlaenderens wapen. Men weet, dat de blazoenen van de oude schilden voortkomen, die ter onderscheiding der verschillende ridderen verschillig vercierd waren. De graef Philips van Elzatie zon een schild met dergelyken leeuw prykende aen een vyandelyken prins in 't heilige land ontnomen, en dien sedert tot landwapen aenvaerd hebben.

(1) Tot leiddraed in deze verhalen diende ons 't voorname werk des H. Kervyn de Lettenhove: Histoire de Flandre, waeraen 't Staetsbestuer den prys, ingesteld voor 't fransch historiewerk, binnen de vyf laetste jaren verschenen, toekende.

(2) Plaets ontbreekt ons om de geschiedenis der vaderlandsche stryden tegen drie voorname krygselementen gevoerd, uit een te zetten, namelyk: het romeinsche, noormansche en fransche. Het romeinsche viel ons land aen, als onze vaders den gemeenschapsband des Noords nog niet kenden; het noormansche stortte plonderziek op ons, als wy onze krachten tegen Rome hadden beproefd en des ouden roems nog niet vergeten waren; eindelyk daegde het romansche of fransche element, dat, overheerschzuchtig, eeuwen lang in ons het germaensche vreedzame element heeft bestreden.

(1) Rivier van Vrankryk, die in de Pyreneën ontspringt.

(2) Engelsch vlek, groot Norfolk.

(1) Alzoo noemde men de districten Axel, Hulst, Boschaute en Asseneede.

(1) Zie: Vaderlandsche Poezy, II, 96: Pieter De Coninck.

(1) Wil men een geldend bewys, hoe vast de burgerwacht uit die dagen onzen volke in merg en been zit, men sla 't oog op de talryke schuttersgilden, die nog gansch Belgie door gezaeid zyn, en die, oirspronglyk tot bescherming der burchten en steden ingericht, tot heden by onze landgenooten tot lustoefening dienen.

(2) Een fransch schryver door Du Cange in zyn Glossarium aengehaeld, beschryft den goedendag aldus;

A grans bastons pesanz ferrez 
A un long fer aquez devant. 


Het was dus een groote, zware, met yzeren punten bezette stok of kuodse; aen welks top een lang puntachtig, of wil men, ankervormig yzer al of met gehecht was, eene soort van haek, waer de Vlamingen de vyandelyke ruiters mede uit den zadel wisten te trekken, om ze dan, voor een goeden dag, den nekslag toe te brengen. Waerlyk een bloedige spotnaem!

(1) Hist. van Belgis. Ghendt, 1754, in-fo.

(1) “De Coninghinne beval heuren oome, dat men allen den sueghen van Vlaenderen hare borsten afsnyden soude, en al heure verkenen met sweerden deurspeeten soude, dat waren die vrouwen en de kinderen; ende die mans alle doodslaen sonder eenighe ghenade, dewelcke si hiet dye honden van Vlaenderen.” Die excellente Cronicke van Vlaenderen, bl. 44. Zie méde, Meyeri, Annales Flandriae.

(1) De geleerde schryver eener Histoire de la Belgique, prof. Moke, ontkent mede, dat de Vlamingen putten door hen gegraven, of, wil men, de Groeninger beke door hen dieper en breeder gedolven met loover zouden overdekt hebben. Deze bewering zou van schryvers der xve eeuw uitgegaen zyn. Oulings had het woord pitten of putten wel eens de beteekenis van grachten en van daer dat dit woord door schryvers kwalyk verklaerd is geworden. Zie Moke, la Bataille de Courtray (Mémoire à l'Académie royale). Bruss. deel XXVI, bl. 7 tot 63, waer de tactieck van den slag in 't breede ontwikkeld en aenschouwelyk gemaekt wordt door vier kaerten.

(1) Vaderlansche Poezie, II, 96.

(1) Zie Chronyke van Vlaenderen (door Blootacker en Vernimmen). Brugge, 1725, deel I, bl. 428 in-fo.


Deze Chronyk is grootendeels samengesteld uit de destyds nog onuitgegevene schriften van Despars, door prof. De Jonghe in 1838 te Brugge onder de pers gebracht. Als kunstschryver is Despars nietig; hy volgt Meyerus veeltyds op 't spoor, doch niet zelden voegt hy er byzonderheden by, die Meyerus verhael volledigen.

(1) Vaderlandsche Poëzie.

(1) Raedpleeg verder over Willems: Schets eener Geschiedenis der nederlandsche Letterkunde door F.A. Snellaert. Gent, 1850, 2e uitgave.

(1) De echte waerdeering onzer rederykkamers, onder betrekking des invloeds, die zy vroeger uitgeoefend hebben en nog uitoefenen, vooral als tooneel maetschappyen, kan in een enkel woord saemgetrokken worden: Na de dagbladpers bestaet er geen krachtiger middel dan het tooneel ter onmiddelyke richting van eenen nationalen geest. Even als eertyds kan men in vlaemsch Belgie het belang, dat de bevolking in zyne taelbeoefening stelt, best waerdeeren uit den toestand, waerin zich het nationale tooneel ter plaetse bevindt; dat toch is de eerste volkslitteratuer.


Alva was de aertsvyand der rederykers, die met Napoleons val weêr oprezen. Ons staetsbestuer ondersteunt ze krachtdadig. In geen ander land van Europa bloeien dergelyke volksinstellingen.

(1) Belgie heeft het bestaen der drie Zustersteden aen 't oprichten van Stevins standbeeld te danken. Het is tydens deszelfs oprichten, dat de dichter zyne bespiegeling over Brugge schreef, die zich tot eene trilogie heeft uitgedygd. Een nieuw bewys van den invloed der standbeelden op de vaderlandsliefde.

(1) Wy dragen dit feit twyfelachtiger wyze voor; het schynt ons iets sagenachtigs te hebben.

(1) Aen de Katzbach in Silezie verloren de Franschen onder Macdonald 100 kanonnen, 300 munitiewagens en veldsmidsen en 1500 gevangenen. Het weder was er ook slecht, en generael Gneisenau viel de Franschen met het bajonet aen, en wierp ze van den steilen rivierrand in de Katzbach.

(1) De uitlegging diens woords ga men in den catholiekgezinden tegenstrever van den vermaerden geschiedschryver Van Meteren, namelyk in Van Meerbeeck, Croniicke van de gansche Werelt. Antwerpen, 1622, bladz. 244, in-fo na.

(1) Er ware een geheel boekdeel noodig om den roem onzer schilderen, bouwmeesteren en plaetsnyderen uit een te zetten. Zy hebben den naem van Belgie en vooral van Vlaenderen geheel de beschaefde wereld door gevoerd. De eere der hoofdstad van Westvlaenderen is van den name Jan van Brugge of Van Eyck onafscheidbaer, even als de eer van Antwerpen in Rubens vereenzelfdigd is. Die stad heeft dien meester voor eenige jaren een bronzen standbeeld opgericht.


De vlaemsche school is mede eene eigenaerdige nationaliteit. Rubens die er de homerische schepper van is, was de kunstzonne, die gansch zyne eeuw verwarmde, en niet alleen den penceele maer der graveernaeld eene stoutere bezieling byzettede. Er is geene stad van Belgie, of de bouwkunst onzer vaderen leeft er nog heden in geniale kunstwerken voort. Een der grootste en minstbekende bouwmeesters van ons land is zeker Geeraert van Sint-Truien, de eerste bouwmeester van den keulschen dom; eene bewering vastgesteld door den beroemden Gailhaband. (Zie Monuments anciens et modernes. Paris, 1850, III.)


Vooral de werken onzer schilderen zyn verbazend talryk: van Jan Van Eyck tot Matthys Van Bréé (1570-1773) dat eene ruimte van 403 jaren beslaet, kent men niet min dan 771 schilders (Siret, Diet. hist. des Peintres de toutes les écoles. Bruss., 1848, bladz. 71, in-4o), terwyl zelfs een goed deel voornamer schilderen byna enkelyk in hunne geboorteplaets of in den vreemde bekend, den opsporingen der biographen ontsnapt zyn.

(1) Zie H. de Groot, Nederlandsche jaerboeken en historien, van 1555-1609. Amst., 1681, bl. 306, in-fol.

(1) Madame du Devant (George Sand) in haren roman Jacques, waerin een echtgenoot niet alleen den overspeler duldt, maer, om hem de plaets ruimer te maken, zich zelfmoordt.


o Tyden, o schriften!

(2) Er zyn feiten in Frankryk gebeurd, die waerlyk niet eens in de barbaerschheid der middeleeuwen gebeurden. Gabriël Morellet; uitgever van socialistische schriften, waerin hy den diefstal tot recht verheft, werd door 't hof van assisen der Seine tot twee jaren gevangenis en 2,000 frank boete verwezen op 't einde van Juny 1849.


In die woelige dagen bood er ook iemand een verzoekschrift aen de nationale vergadering, ten einde in de universiteiten eenen leerstoel van Atheïsmus op te richten. Dit verwondere ons niet te zeer, Parys heeft immers vroeger officiëel gedecreteerd: ‘Le peuple français reconnaît l'existence de Dicu et l'immortalité de l'áme.’

(1) Een der grootste geniën Frankryks, de verhevene christenredenaer Bossuet heeft gezeid:


Elle fut avec la mort comme elle avait été avec le monde.

(1) Het stuk, waerby Leopold die akte neêrschreef is te merkwaerdig om hier niet gedeeltelyk als bydracht herhaeld te worden.


De Prins had namelyk den troon van Griekenland aengenomen, maer op voorwaerde door eene hooge wysheid ingegeven, vooral door den mensch om zyne persoonlyke waerdigheid in verband te brengen met de belangen en de rechten des volks, dat hy beheeren wilde. By 't vervallen dier voorwaerden, deed de vorst den franschen, engelschen en russischen gevolmachtigden eene verklaring van afstand geworden. Het slot er van luidde aldus:


‘Toen de ondergeteekende voorzag, dat hy in Griekenland konde heerschen, koesterde hy de hoop door de grieksche natie vry en eenparig herkend en onthaeld te worden als de vriend, die hare langdurige en heldhaftige worsteling met het veilig maken haers grondgebieds en de herstelling harer onafhanglykheid op bestendige en eervolle grondvestingen zou beloonen.


Het is met het diepste leedwezen, dat de ondergeteekende zich in die hope te leur gesteld ziet, en gedwongen is te verklaren, dat de schikkingen door de vereenigde mogendheden en den griekschen aenhang der tegenkanting genomen met hem 't vermogen te ontnemen om dit geheiligde en roemvolle doelwit te bereiken, hem eenen plicht van eenen gansch anderen aerd zoude opleggen, in hoedanigheid van aengestelde der verbondene hoven om de Grieken door de kracht der wapenen in dwang en onderhoorigheid te houden. Zulk een last zou evenzeer tegenstrydig met zyne gevoelens als beleedigend voor zyn character zyn, als die rechtstreeks inloopt tegen het doel des verdrags van 6 July, waerby de drie mogendheden zich tot bekomen der bevrediging des Oosten vereenigd hebben.


Dien ten gevolge legt de ondergeteekende plechtig in de handen der gevolmachtigden eenen last neder, dien hy door het toedoen der omstandigheden, niet met eere voor zich zelven, noch met voordeel voor de Grieken en de algemeene Europische belangen dragen kan.’

(1) Pater Deschamps mocht dan ook in zyne lofrede op de Koningin getuigen: ‘Hebben wy niet de scholen der Koninginne? Is er een enkel goed werk, een enkel gesticht van weldadigheid, dat haren steeds vernieuwden weldaden vreemd is gebleven, van de kribbe en de schuilplaets tot het gods- en gasthuis, de toevluchtplaets en de gevangenisse toe?’


Ziet hoe mevrouwe Van Ackere de Kribbe in de Avondlamp bezongen heeft.

(2) Toen Louis-Philippe nog Noord-America doorzweefde, trotseerde hy eenen woedenden brand in de stad Baltimore, om een kind aen zyne moeder weder te geven.


Toen hy op zyn zeventiende jaer te Vendôme in bezetting was, onttrok hy twee priesters aen de woede van 't volksrot, en bracht eenen door den stroom medegesleepten zwemmer, behouden aen wal terug.


