
   
        
           
               Stoute jongens en meisjes
               Lambrecht van den Broek
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Stoute jongens en meisjes van Lambrecht van den Broek uit 1859.
               
               
                   
                       
                   
               
           
           
           
               
                   
                   
                   
                   
               
           
           
               broe027stou01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1087 A 59
               
               Lambrecht van den Broek, Stoute jongens en meisjes. P.J. Trapp, Leiden 1859
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Stoute jongens en meisjes
               Lambrecht van den Broek
               
               
                   
                   
               
           
           
           
               
               
           
           
           
           
       
       
           
               Stoute jongens en meisjes
               Lambrecht van den Broek
               
               
                   
                   
               
           
           
           
               
               
           
           
           
           
       
       
           
               2011-01-05
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Lambrecht van den Broek, Stoute jongens en meisjes. P.J. Trapp, Leiden 1859
 
Zie: https://www.dbnl.org/tekst/broe027stou01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Een prentenboek voor zoete kinderen; door L. van den Broek.




{== afbeelding 
	==} {>>afbeelding<<}
    
 
Ik schrijf voor u beminde jeugd! 
Die prijs steld op de ware vreugd, 
Die nimmer pruilen doet of blozen. 
Ik zag een prent vol kinderkwaad 
En heb het naarste er uit gekozen, 
Ei zie! hoe fraai u de ondeugd staat; 
Maar zoo dit boek niet kon behagen, 
Kom dan eens om wat anders vragen, 
En 'k toon door schrijf- en teekenpen, 
Of ik ook goede kindren ken. 

LEYDEN, BIJ P.J. TRAP.

{==2==} {>>pagina-aanduiding<<}



{== afbeelding 
	==} {>>afbeelding<<}
    



{==3==} {>>pagina-aanduiding<<}

Luije toon.




{== afbeelding 
	==} {>>afbeelding<<}
    
 
‘Kom toontje, kom het bed nu uit. 
Gij hebt het gisteren zoo verbruid, 
'k Wil van uw ondeugd weinig zeggen, 
Maar blijf nú in uw bed niet leggen, 
Toe! ga naar school en leer maar goed, 
Eer u de meester straffen moet’. 
Zoo sprak de moeder dag aan dag, 
Maar toon had eerbied noch ontzag 
Voor moeders liefde en moeders raad, 
Hij huilde en tierde langs de straat, 
Gaf niet om 's meesters straf of loon, 
Maar bleef de luije domme toon. 
En nu hij niet meer leeren kan. 
Is hij een ongelukkig man; 
Hij bedeld en is arm en oud, 
En word van ieder uitgejouwd; 
En loopt in lompen door de stad, 
Waar hij eens liefdrijke ouders had. 
Een ezel, och, gelooft het vrij! 
Gaat nog met hoogmoed hem voorbij 
En bulkt hem toe, met boos gebrom: 
‘Ik ben niet lui al ben ik stom!’ 
Och kindertjes! gebruikt den tijd. 
Geluk is 't loon van deugd en vlijt. 



{==4==} {>>pagina-aanduiding<<}

Daan de leugenaar.




{== afbeelding 
	==} {>>afbeelding<<}
    
 
Daan kon door veinzen en door liegen, 
Zijne ouders nu en dan bedriegen, 
En had hij een of ander kwaad, 
Wat of het dan ook waar' bedreven, 
Hij vond dáárin de beste baat 
Om zusje kee de schuld te geven. 
Hij zag haar straf dan lagchend aan; 
Was dat niet ijslijk slecht van daan? 
Eens stal hij app'len uit een mand 
En nam die uit den kelder mee. 
Zijn' moeder merkt het en - o schand! 
Hij gaf de schuld aan zusje kee, 
En 't schuldelooze kind kreeg slagen 
Dat kon die booze daan verdragen; 
Hij lachte 't schreijend meisje uit 
En riep: ‘Huil vrij, ik heb den buit!’ 

{==5==} {>>pagina-aanduiding<<}



{== afbeelding 
	==} {>>afbeelding<<}
    
 
Maar wat de boozen zeggen mogen, 
Bedriegers worden weer bedrogen; 
De voering van het kieltje brak, 
Waar in hij de app'len had geborgen, 
En allen rolden ze uit zijn zak 
Eer nog zijn list er voor kon zorgen 
Beschaamd stond toen de leugenaar, 
De straf was voor hem dubbel zwaar; 
Sinds schonk hem niemand meer geloof, 
En hij die liegt is meest een dief; 
Daarom ook hij ging uit op roof, 
En nam de boomen dan voor lief. 
Eens wou hij suikerperen plukken; 
Maar och! hoezeer berouwde 't hem, 
Hij viel door onbehendig rukken, 
En stak toen in een vossenklem; 
De buren, die hem hoorden roepen 
En kermen, riepen: ‘Geen gevaar! 
't Is onze daan, de leugenaar, 
Hij wou voor eigen reek'ning snoepen.’ 



{==6==} {>>pagina-aanduiding<<}

Ongehoorzame karel.




{== afbeelding 
	==} {>>afbeelding<<}
    
 
Dat kareltje eens uit wand'len ging, 
Heeft hij genoeg beschreid; 
Omdat hij rustloos sprong en liep 
Gelijk een jonge geit. 
Schoon hem zijn vader ook verbood 
En riep: ‘Waar moet dat heen?’ 
Hij liep vooruit en steeds vooruit; 
Hij was zoo graag alleen. 
Hij liep door drooge greppels heen, 
En kroop door ied're heg, 
En raakte, tot zijn bittre spijt, 
Toen eindlijk van den weg, 
De lucht betrok, een bui brak los, 
De regen stroomde neêr, 
En karel stond daar druipend nat 
En wist geen uitkomst meer, 
Hij huilde en riep met bittre stem 
Maar niemand zag of hoorde hem. 

{==7==} {>>pagina-aanduiding<<}



{== afbeelding 
	==} {>>afbeelding<<}
    
 
Ja toch! twee mannen woest en boos, 
Die hadden hem gehoord, 
Zij grepen hem bij 't natte pak 
En sleurden hem toen voort. 
Die bragten hem in 't kreupelhout, 
Dat heel de streek omgaf, 
En namen al wat waarde had, 
Ja zelfs zijn kleêren af. 
Zij liepen ijslijk spottend heên, 
Al trilde 't kind van koû; 
Dat beefde van den schrik 
En huilde van berouw. 
Wat de ouders leden in hun angst 
Is noodeloos vermeld, 
Zij zwierven zoekend heel den nacht, 
Bedroefd door bosch en veld, 
En eindlijk vonden zij den knaap 
Verstijfd van koude en nat, 
En bragten, ras hem onder dak 
Langs 't allernaaste pad. 
Zij dankten voor zijn lijfsbehoud 
D' Algoede Hemelheer; 
En de arme karel was voortaan 
Nooit ongehoorzaam meer. 



{==8==} {>>pagina-aanduiding<<}

Netelig Neeltje.




{== afbeelding 
	==} {>>afbeelding<<}
    
 
Neetlig neeltje, wars van 't spelen, 
Wou nooit in de vreugde deelen 
Van al 't andere kleine goed, 
Steeds genegen om te pruilen. 
Stond zij in een hoek te huilen; 
Nooit was zij eens lief en zoet. 
Wat haar moeder ook mogt praten, 
Wat ze ook gaf, het mogt niet baten. 
Nooit was zij tot vreugd gezind, 
Al de kindren die haar zagen 
Mogten haar soms diep beklagen, 
Maar zij schuwden 't neetlig kind, 
Doof voor raad en voor vermanen, 
Liep zij als vergeten heen, 
Lagchend zei soms menigeen: 
‘Neel verdrinkt nog in haar tranen’. 

{==9==} {>>pagina-aanduiding<<}



{== afbeelding 
	==} {>>afbeelding<<}
    
 
Eenmaal morrend t'huis gekomen, 
Viel ze in slaap en zat te droomen, 
Dat zij in haar tranen zwom; 
Dat de vloed, waar ze in moest plassen, 
Eindlijk door 't gestadig wassen, 
Boven stoel en tafel klom. 
Hoe ze ook huilde en hoe ze ook gilde, 
Niemand die haar helpen wilde, 
O! haar angst steeg nu ten top. 
Druipnat hing zij aan haar bedje, 
Toen kwam moeder met een netje 
En zij ving de drenkling op. 
Wel, hoe kan het mooglijk wezen? 
Neeltje is door dien droom genezen, 
Moeders raad werd hoog geschat; 
Zij bestrijd haar zucht tot pruilen 
En gevoelt zij lust tot huilen 
Dan denkt ze aan het zilte bad. 



{==10==} {>>pagina-aanduiding<<}

Pronkziek pietje.




{== afbeelding 
	==} {>>afbeelding<<}
    
 
Ons pietje was een modepop 
Gezet op fraaije kleêren, 
Zij schikte zich gestadig op 
Met doeken en met veêren, 
Zij kon, belachlijk aangedaan, 
Soms uren voor den spiegel staan, 
Eens ging zij, weder rijk bestrikt, 
Gedoscht in bonte doeken 
En - zoo zij dacht, fraai opgeschikt 
Een korenveld bezoeken; 
En raad eens wat haar aandacht trok! 
Haar bont gewaad hing op een stok! 
Die stond daar tot een vooglen schrik 
Die hem en haar ontvlogen. 
Toen was zij weinig in haar schik 
En kreeg een traan in de oogen, 
Zij zei: ‘die boer is boos en gek’ 
En sloop weêr naar het kleedvertrek. 

{==11==} {>>pagina-aanduiding<<}



{== afbeelding 
	==} {>>afbeelding<<}
    
 
Maar daar, o wee! was 't ook niet pluis 
Een aap van pietjes broeder, 
Hield schriklijk in de kleedren huis, 
Van haar en van haar moeder. 
Hij had van 't kleeden weinig slag. 
Maar deed wat hij van pietje zag. 
Een roode sjaal, een geel gewaad, 
Mogt aan zijn' leden prijken; 
Zoo zat hij, met een blij gelaat, 
Zich grijnzend te bekijken. 
En blijkbaar was neef kees gestreeld, 
Bij 't zien van zijn bekoorlijk beeld. 
En rood van woede en wit van schrik, 
Stond pietje pronk te gluren 
En zei: ‘deze aap doet net als ik; 
Heb ik dan apen-kuren?’ 
Ik weet niet wat het antwoord was, 
Maar al haar moois ging in de kas. 
Loopt zij nu weêr door 't korenveld, 
Dan heeft zij niet te vreezen, 
Dat iedre stok tot schrik gesteld, 
Haar evenbeeld zal wezen. 
Zij kleed zich net en met fatsoen, 
Dàt kunnen apen toch niet doen 



{==12==} {>>pagina-aanduiding<<}

Woeste willem.




{== afbeelding 
	==} {>>afbeelding<<}
    
 
Willem, altijd woest van aard, 
Hield van vechten en van kijven, 
Nimmer kon hij rustig blijven, 
Zelfs sloeg hij zijn hobbelpaard; 
Zelfs zijn zusje moest de slagen 
Van dien dollen knaap verdragen, 
 
Karel, nimmer wild of woest, 
Kende 't knellen van zijn zweepen 
En begreep weêr aangegrepen, 
Dat ook hij wat grijpen moest, 
En van een der boonen staken 
Ging hij zich een wapen maken, 
 
Voor dat woeste willem sloeg, 
Die de zweep had opgeheven; 
En hem reeds een stoot gegeven; 
Waaraan de twister had genoeg; 
Bloedend werd hij weggedragen, 
Karel bleef zijn drift beklagen. 

{==13==} {>>pagina-aanduiding<<}



{== afbeelding 
	==} {>>afbeelding<<}
    
 
Hoe diep de wond moog wezen, 
Die de arme karel sloeg, 
De knaap is niet genezen, 
Hij leerde niet genoeg, 
Hij bleef maar woest en woelig 
En steeds tot twist gezind, 
Voor lessen ongevoelig 
En - voor gebreken blind, 
Nu is hij oud van dagen 
En neigt het hoofd naar 't graf 
En denkt bij morrend klagen 
Aan 't geen de jeugd hem gaf, 
En ziet hij kind'ren spelen, 
Bij 't dalen van de zon, 
Dan wenscht hij, als zoo velen 
Dat nú zijn dag begon. 
Hij strompeld langs zijn' wegen, 
Beklaagd maar niet gehaat, 
En vind in ied'ren zegen 
Een overvloed van kwaad. 
 
Dat is het lot dier knapen, 
Die, vreemd van alle vreugd, 
Op doornen willen slapen, 
Bij rozen van de jeugd. 



{==14==} {>>pagina-aanduiding<<}

De snoepende lizette.




{== afbeelding 
	==} {>>afbeelding<<}
    
 
Lizette, die wat snoepig was, 
Klom op een bank, keek in de kas, 
Lekt nu aan dit, lekt dan aan dat, 
Precies als cijper onze kat; 
Het zij gesuikerd of gekruid: 
Lizette snoepte en daarmeê uit. 
Eens deed lizet heel onverwacht, 
Een goede vondst, zoo als zij dacht, 
Het was een pot met strooprig zoet; 
Zij proefde en zei: ‘Wat smaakt dat goed’ 
Zij likte met een waar genot, 
Tot op den bodem van de pot, 
Maar smaakte 't ook, tot haar verdriet 
Was 't vliegenlijm en anders niet. 

{==15==} {>>pagina-aanduiding<<}



{== afbeelding 
	==} {>>afbeelding<<}
    
 
Toen merkte zij maar al te ras, 
Dat zij met lijm gevangen was; 
Zij walgde en werd zoo vreeslijk krank 
En kreeg van moê een bittre drank; 
Zij werd gepijnigd door berouw 
En vreesde dat zij sterven zou, 
Zij kon niet rusten, nacht of dag, 
Wanneer zij zat of dat zij lag, 
En bij de hulp die moeder bood 
Werd ze iedre keer van schaamte rood. 
Als men haar vroeg: ‘wat scheelt er aan?’ 
Had zij slechts de oogen neêr te slaan. 
Lizette werd in 't eind gezond. 
Maar als zij voortaan weer iets vond, 
Dat in haar oog behaaglijk was, 
Dan dacht ze weer aan de oude kas 
En aan het potje dat daar stond. 



{==16==} {>>pagina-aanduiding<<}

Die lekt moet leeren.




{== afbeelding 
	==} {>>afbeelding<<}
    
 
Papa van Zon schonk floor en jan, 
Een fraai gevormden ledenman, 
Geverwd met rood en geel en groen; 
De vent kon wondre kunsten doen 
En iedereen verbaasde er van. 
Maar beiden waren niet te vreên 
Met kijken naar die pop alleen. 
Zij dachten: iedre kleur is zoet; 
En de eene lekte aan arm of been 
En de andere aan den voet. 
Dat deden zij zoo dag aan dag 
En namen elk zoo 'n mislijk deel, 
Tot dat men 't rood en groen en geel, 
Hun op de lippen kleven zag. 

{==17==} {>>pagina-aanduiding<<}



{== afbeelding 
	==} {>>afbeelding<<}
    
 
't Was of 't de kerel ook verdroot, 
Dat hij van geel en groen en rood, 
Zoo door twee knapen werd ontbloot; 
Want eenmaal toen zij bezig waren, 
(Ligt trokken zij toen aan de snaren, 
Der anders doode ledenpop.) 
Hief hij zijne armen dreigend op, 
Gaf jan een slag en floor een schop, 
Dat geen geringe schrik kon baren. 
Maar 't ergste was nog van de zaak 
't Gevolg van zulk een dwazen smaak. 
Belette 't noodig spijs verteren; 
De docter kwam bij jan en floor 
Schreef dranken en schreef poeders voor 
En zei: ‘die lekken wil moet leeren.’ 



{==18==} {>>pagina-aanduiding<<}

Besluit.




{== afbeelding 
	==} {>>afbeelding<<}
    
 
Lach niet om de guitenstreken, 
Of de leelijke gebreken, 
Die gij in dit boekje vindt; 
Mijd al 't kwade hier beschreven 
En blijf naar het goede streven, 
Als een goed en dankbaar kind. 




