 
   
      
      
      	Huuwlykszangen voor den heere Pieter Teyler, van der Hulst, en jongkvrouwe Helena Wynands Verschaave
      	In den echt vereenigt binnen Amsteldam, den 25. van lentemaand, 1728
      	
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 G 189 
				  
				ALGEMENE OPMERKINGEN 
         	Dit bestand biedt, behoudens een aantal hierna te noemen ingrepen, een diplomatische weergave van Huuwlykszangen voor den heere Pieter Teyler, van der Hulst, en jongkvrouwe Helena Wynands Verschaave. In den echt vereenigt binnen Amsteldam, den 25. van lentemaand, 1728 uit 1728. De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.
				  
				REDACTIONELE INGREPEN 
         	Bij de omzetting van het oorspronkelijke tekstverwerkingsbestand naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina' (fol. π2v) is niet opgenomen in de lopende tekst. 
				  
				[pagina ongenummerd (fol. π1r)]
				Huuwlykszangen
				voor den Heere
				Pieter Teyler,
				vander
				Hulst,
				en Jongkvrouwe
				Helena Wynands
				Verschaave.
				 
				In den Echt Vereenigt binnen Amsteldam,
				den 25. van Lentemaand, 1728. 
				  
          
		       
			   2009 dbnl 
			     
		       
         	_tey001teyl01_01
            		   
         
      	
      		scans
      		
      	 
		   	Huuwlykszangen voor den heere Pieter Teyler, van der Hulst, en jongkvrouwe Helena Wynands Verschaave. In den echt vereenigt binnen Amsteldam, den 25. van lentemaand, 1728. Z.n., z.p. 1728 
		        
		   	
		
		
         DBNL-TEI 1
      
			
		
			 
				2003-8-20
				 
					EU
				 
				conversie van .doc naar XML				
				
			 
				2003-10-14
				 
					EU
				 
				colofon toegevoegd; aangepast volgens DBNL richtlijnen				
				
			 
				2009-09-02
				 
					HJB
				 
				conversie van het bestand naar teixlite 		
					
		
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Huuwlykszangen voor den heere Pieter Teyler, van der Hulst, en jongkvrouwe Helena Wynands Verschaave. In den echt vereenigt binnen Amsteldam, den 25. van lentemaand, 1728. Z.n., z.p. 1728
 
Zie: https://www.dbnl.org/tekst/_tey001teyl01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

   	
   		
   		
   		
   		
   		
   	
      
         
         	
            
{==π1v==} {>>pagina-aanduiding<<}

				Uitlegging van de Titel Prent.
																			
				
				DE Liefde triumfeert op Bruidegom en Bruid, 
				En spreijt verheugd van geest de blanke vlerkjes uit, 
				Nu Hymen hen verwacht, om 't heilig vuur te ontsteeken, 
				Terwyl ze uit zuivre min om 's hemels zegen smeeken, 
				Nu zyne huwlykstoorts twee harten blaaken doet, 
				Verbeeldende in den Echt twee zielen, één gemoed. 
				De Bruigom wordt gekroond met edele laurieren 
				Door 't vrolyk minnewicht, dat we in de lucht zien zwieren; 
				Dewyl hy 't fiere hart der schoone Maagd bewoog; 
				Een tweede steekt zyn pyl; een derde zynen boog 
				Ten hoogen Hemel op; dewyl voor zynen zegen 
				De wakk're Bruigom deez' verwinning heeft verkregen. 
				Zyn Handel wyd vermaard, door Pallas kunst gevoed, 
				Word van 't geluk verzeld, 't welk 't paar met vreugd begroet. 
				De Zuiderzee, het Y, en de Amstel, de eedle stroomen, 
				Wier wat'ren steets ten nut der Scheepvaart samen komen, 
				Zyn nydig op 't geluk dat Haarlems Stroom geniet, 
				(Die 't water uit haar kruik, in 't Meir, en d'Ystroom giet) 
				Dewyl de schoone Bruid hunne oevers zal begeeven; 
				En onder 't groene loof van 't stille Spaaren leeven; 
				Daar vruchten, en gebloemt, en palm, en mirtekruid 
				De min ontfonken; daar het lieffelyk geluid 
				Van 't lentevogeltje in 't Saaizoen, en 't trekkebekken 
				Der Ringelduifjes, 't hart tot wederliefde wekken; 
				Daar Amalthéaas hoorn steets vloeijt van overvloed; 
				Daar Teiler, zyn Heleen met kus op kus begroet, 
				En door zyn deugd en min, aan Spaarens stroom gezeten, 
				Haar 't machtig Amsterdam, in 't kort zal doen vergeeten. 
				  
            P. LANGENDYK. 
   			

         
			
               
{==A1r==} {>>pagina-aanduiding<<}

					Ter Bruilofte van den Heere Pieter Teyler vander Hulst, en Jongkvrouwe Helena Wynands Verschaave.

	 				
					Laat de roem der helden roemen 
					Op den lauwer, ryk van lof, 
					Ed'le Deugd geeft Dichters stof; 
					En een krans van geur'ge bloemen, 
					Past twee Lieven, eens van zin, 
					t'Saam verknogt door Huuwlyksmin. 
	              
	            
{==A1v==} {>>pagina-aanduiding<<}

	            
					Welk een loofryk hof ging open, 
					Zielvekwiklyk voor 't gemoed, 
					Daar het druipt van overvloed, 
					Was de vreucht om goud te koopen. 
					Volheid brengt genoegen meê, 
					En is de ed'le vrucht der vreê. 
	              
	            
					Nogtans zyner schooner gaaven 
					Die men op Getrouwen past. 
					Aan het levend blank albast, 
					Zal zich de ontrouw ligt verslaaven, 
					Maar de Deugd zo schoon, als bly, 
					Maakt den band des Huuwlyks vry. 
	              
	            
					Zy gaat glans en gloor te boven 
					Van het eêl en gloeijend goud, 
					Dat zyn meester vroeg veroud, 
					Kan geen lange vreugd beloven; 
					Neen, de lust der Huuwlyksvreucht, 
					Is een eeuwig groene deugd. 
	              
	            
{==A2r==} {>>pagina-aanduiding<<}

	            
					Trouw en zuiv're liefde paaren 
					In twee zielen eens van zin. 
					Zalig die dus ryk van min, 
					Hiblaas malsen honig gaaren 
					Uit heilig Trouwverbond, 
					In des levens morgenstond. 
	              
	            
					Zaal'ge liefde, reine lonken, 
					Zullen 't teêr en vreugdig hert, 
					Door geen slaafze zorg verwerd, 
					In een eeuw'ge jeugd ontvonken: 
					Lentebloemen fris van kleur, 
					Geeven de allerbeste geur. 
	              
	            
					Hemel wil dit Huuwlyk kroonen, 
					Daar tans Teyler, Wynands Spruit 
					Mag omhelzen als zyn Bruid. 
					Eendragt moet uw Huis bewoonen, 
					Vreê en vreugd den vollen dis, 
					Daar het altyd Echtfeest is. 
	              
	            
{==A2v==} {>>pagina-aanduiding<<}

	            
					En gelyk het bly verjaaren 
					Van des Bruigoms Jaargety, 
					Dubble vreugd verschaft aan 't Y, 
					Moet U dubbel heil weervaaren. 
					Ryk, vernoegd, en wel te moe, 
					Vloeje U 's Hemels zegen toe. 
	              
	            
					Groey, en bloey, in brave Looten, 
					Ed'le Telgen uwer Stam, 
					Zo zal Spaar en Amsteldam, 
					Beider Oudren roem vergrooten, 
					Tot gy, daar nooit vreugd veroud, 
					Eens voor eeuwig Bruiloft houd.               
                 
               Amicitia. 
	   			

				
				
               
{==A3r==} {>>pagina-aanduiding<<}

					Ter Bruilofte van den Heere Pieter Teyler vander Hulst, en Jonkgvrouwe Helena Wynands Verschaave.

	 				
					Wel aan myn Zangster, gryp het speeltuig van den wand, 
					Uw Dichter zingt de Min ter eeren; 
					Die hemeldrift, die al 't geschaap'nen overmant, 
					En te gelyk op zee en land, 
					Weet Alexanders, en ook Cató 's te overheeren. 
	              
	            
{==A3v==} {>>pagina-aanduiding<<}

	            
					Van 's Waerelds wieg af aan heeft zy gezégepraald; 
					Van daar de zon, met purp're kleuren, 
					Des 's morgens blyde ryst, en veê, en loof bestraalt, 
					Tot daar die Albezielster daalt, 
					Ziet men haar zoete Dwang en Heerschappy gebeuren. 
	              
	            
					De Heirkracht van haar wyd en uitgestrekte macht, 
					Is in geen schitt'rend staal te vinden; 
					Maar in het schoonste deel van 't waereldlyk Geslacht; 
					Dat ons door iet, als toverkracht, 
					Weet onder de Banier der liefde te verbinden. 
	              
	            
					Men volge dan den Rei der blyde Bruiloftsschaar, 
					Met Mintriomf en Zegezangen; 
					Gezangen die het Y, en kabb'lend vlietend Spaar, 
					Vervrolykt kaatsen tot elkaar, 
					Nu weêr twee Liefjes in de Minfuik zyn gevangen. 
	              
	            
					Juich Amstel, Spaar'ne, juich! de Min ontziet geen tyd, 
					Nog koude en stuure wintervlaagen: 
					Een schat door ongemak, en zorg, en moeite, en vlyt 
					Gehaalt; en trouwlyk opgeleid; 
					Zal wel ons oog en hert het allermeest behaagen. 
	              
	            
{==A4r==} {>>pagina-aanduiding<<}

	            
					De Min vliegt heen en weêr op vleug'len als den wind, 
					En gaat zig hier en daar vermeijen; 
					Haar onbepaalde drift zig aan geen waereld bind, 
					En 't Schoone dat zy eens bezint, 
					Laat zy haar Mannenmoed niet al te ligt ontgleijen. 
	              
	            
					Nu plant zy haar Banier in Grysbregts Wonderstad, 
					En kroont haar Held, die zy eerst griefde; 
					Die duizend duizendwerf vermoeid, en afgemat 
					Door Handelzorgen, om dien schat, 
					Na 's Waerelds Koopschuur trok, ten blyke zyner liefde. 
	              
	            
					Naa Arbeid past het Loon: en 't Loon van trouwe Min, 
					Zult gy Heer Teyler nu erlangen; 
					Dat voorwerp van uw liefde, en oog, en hert, en zin, 
					(Naa groote moeite groot gewin) 
					Zult ge in 't volmaakste schoon der Jufferschap ontfangen. 
	              
	            
					Haar schoonheid, die van melk en bloed te zaamen vloeit, 
					Strooit altoos Leliën en Roozen. 
					Hier ryst een blonde Auroor elk oogenblik, en spoeit 
					Zig met twee Zonnen, onvermoeid, 
					Om uwe heusheid met haar straalen te verpoozen. 
	              
	            
{==A4v==} {>>pagina-aanduiding<<}

	            
					Gy bloost door Zedigheid op 't noemen van uw glans, 
					'k Zal van uw Deugd, ô Bruid! niet melden, 
					Myn Zangster dwaalden ligt in dien gespreiden trans, 
					Dies zwyge ik liefst met eerbied tans, 
					Als passende aan een luit die hooger snaaren stelden. 
	              
	            
					Driemaal gezegend zy het driemaal zalig uur, 
					Toen gy na d'Amstel spoede als Minnaar, 
					Toen u, ô Bruidegom! dat liefdeteelend vuur 
					(Die zoete werking der Natuur) 
					Het eerst in de Aad'ren speelde, en nu begroet als winnaar! 
	              
	            
					Omärm uw schoonheid, die getrouwe liefde loont; 
					Wilt uwe zielen t'zaamen meng'len, 
					Zo word uw Min en Deugd, met Deugd en Min bekroont. 
					Daar wederzydse kuisheid woont, 
					Daar zal de Huuwlyksband de Herten t'zaamen streng'len. 
	              
	            
					Wel aan, Gezegenden! die, voor het Echtaltaar, 
					Elkander liefde hebt gezwooren, 
					Keert van den Amstel tot ons Bosch en Bleekryk Spaar, 
					't Gejuich en blydschap wagt u daar, 
					En duizend tongen doen hun zegenwenschen hooren. 
	              
	            
{==B1r==} {>>pagina-aanduiding<<}

	            
					Zo ryk Gezegend als de dagen uwer Jeugd, 
					Van toen uw 's levens Zon de kimmen 
					Der duisterheid ontweek, geweest zyn, tot deez' vreugd, 
					ô Wakk're Bruîgom! zo verheugd, 
					Zien wy het ugtendlicht op deez' uw Jaardag klimmen. 
	              
	            
					Wy wenschen dat deez' dag, die het oogenblik herbaart, 
					En ons aan uwe komst doet denken, 
					Een dag waar op gy ziel en zinnen t'zaamen paart, 
					Zo heilbaar zyn mag, dat, en Aard, 
					En Hemel U, ô Twee! hun gaaven mild'lyk schenken. 
	              
	            
					Zo zien wy uit uw Echt, eer dat de zilv're Maan 
					Met bleeke ontleende Glans en straalen, 
					Ten tiendemaal vernieuwt, aan 's Hemelstin komt staan. 
					Een blonde Apollo of Diaan, 
					Een Zoon of Dogter, daar uw Deugden in herpraalen. 
	              
	            
					Leef zo Gezegend tot het einde uw 's levenstyd, 
					Ten blydschap van uw dierbaare Oud'ren; 
					En draagt het Huuwlyksjuk, doormengt met bitterheid, 
					Met onafscheurb're liefde en vlyt, 
					DeHoeksteen van deDeugd, en machtige Eendrachts schoud'ren. 
	              
	            
{==B1v==} {>>pagina-aanduiding<<}

	            
					Zo zy des Hemels gunst met U tot in de dood, 
					Die U bekranst met zilv're Hairen, 
					Naa moede en afgeleeft, eens schenkt aan d'Aardenschoot: 
					Maar te gelyk ook Deelgenoot 
					Mag zyn van 't Eeuwig heil der driemaal zaal'ge schaaren. 
                 
               J. OLTHOF. 
		   		

				
				
					
               
{==B2r==} {>>pagina-aanduiding<<}

					Liefwaarde, Veldzang Ter Bruilofte van den Heere Pieter Teyler vander Hulst, en Jongkvrouwe Helena Wynands Verschaave.

	 				
					Aan Sparens frisschen stroom, die menig schoon verschiet, 
					Vol hoven, wei en duin, langs zyne boorden ziet, 
					Lag zanger op het dons van zachte lentebloemen, 
					Om met het dunne riet Liefwaardes min te roemen; 
					Liefwaarde, een nimf zo schoon als zuiver van gemoed, 
					Die Kunstliefs jeugdig hart in liefde blaaken doet. 
					De nimf van 't spaaren helpt den blyden Veldman zingen, 
					Terwyl de zwaanen, die zich baaden, haar omringen. 
	              
	            
{==B2v==} {>>pagina-aanduiding<<}

	            ZANGER. 
                 
					De lieve Lente staat gereed, 
					Om met een bloemryk bruiloftskleed 
					Het Aardryk te overdekken, 
					Terwyl men 't pluimgediert vol min ziet trekkebekken. 
	              
	            
					De Lenteleeuwrik vliegt voor uit 
					Nâ 's Hemels boog, met zoet geluid, 
					Om 't morgenlicht te looven; 
					Gelyk de Dankbaarheid van Kunstlief vliegt nâ boven. 
	              
	            SPAARENNIMF. 
                 
					Wy vlechten onder uwen galm 
					Van bruiloftsvreugd de maagdepalm, 
					Met mirten en laurieren, 
					Om Kunstlief en zyn Bruid te strooijen en vercieren. 
	              
	            
					Of is hun onbesproken deugd 
					In d'opgang hunner lentejeugd, 
					Genoeg om hen te roemen? 
					Is zy hunne Amarant? wat eischt men dan meer bloemen? 
	              
	            ZANGER. 
                 
					De palm die in het bar saaizoen 
					Haar glans behoudt en edel groen, 
					Verbeeldt de vreugd van 't leeven, 
					Die aan het deugdryk Paar wordt onverwelkt gegeeven. 
	              
	            
{==B3r==} {>>pagina-aanduiding<<}

	            
					Zo munten Bruidegom en Bruid 
					Aan 't Spaaren en den Ystroom uit 
					Zo zal hun liefde bloeijen 
					En met gezegend groen door vier saaizoenen groeijen. 
	              
	            SPAARENNIMF. 
	              
					Ik zal dit groen, dat nooit vergaat, 
					In eenen korf van zilverdraad 
					Aan 't Minnewichtje geeven, 
					Om daar bekoorlykheên en kusjes door te weeven; 
	              
	            
					Daar zal de Heeregracht-godin, 
					Verheugd om haar Liefwaardes min, 
					Het deugdryk Paar mê kroonen, 
					In 't vrolyk Bruiloftshuis, daar Liefde en Eendracht woonen. 
	              
	            ZANGER 
	              
					ô Bruiloftsdag, hoe zoet, hoe bly! 
					Sluit gy een ring van 't Jaargety! 
					Na zes en twintig jaaren, 
					Dat Kunstliefs leevenszon eerst oprees aan het Spaaren! 
	              
	            
					Ik hoor deez' blyde bruiloftsgalm: 
					,,Bindt Kunstlief vast met maagdepalm, 
					,,En rys van groene linden; 
					,,Neen! laat de liefde zelf hem in haar tempel binden.  
	              
	            
{==B3v==} {>>pagina-aanduiding<<}

	            SPAARENNIMF. 
	            
					Zy zingt aan Amstels zilv'ren vliet 
					Zyn Jaarty, met dit zegenlied, 
					Nu ze in een kring van straalen, 
					En dunne wolkjes, koomt op 't vrolyk aardryk daalen. 
                 
   				

				
				
					
               Jaarzang.

					Stemme: Als 't begint.

					DE LIEFDE.    
               

	 				
					Wy zullen Kunstliefs Jaardag vieren, 
					Op onzen wolken troon; 
					Men vlecht voor hem een kroon, 
					Zyn zuiv're deugd ten loon, 
					Van Hemelsche Amarant, en mirten en laurieren. 
	              
	            
					ô zuivre Hemeldeugd, daal neder! 
					En zit aan 's Bruigoms zy! 
					Schenk goden lekkerny, 
					Op 't vrolyk Jaargety, 
					Gy hebt hem steets bemint, en hy bemint u weder. 
	              
	            
{==B4r==} {>>pagina-aanduiding<<}

	            
					Hoe zal zyn hart in vreugd ontfonken! 
					Ik heb de schoonste maagd, 
					Daar de Amstel roem op draagt, 
					Die zyne ziel behaagt, 
					Op zynen Jaardag hem in 's Hemels gunst geschonken. 
	              
	            
					De Spaarenstroom en Amstel zingen: 
					Leef lang, ô heilryk Paar! 
					Dat de Opperzegenaar 
					Uw hulp zy Jaar op jaar, 
					En de eedle deugden steets uw ryken disch omringen. 
	              
	            
					Dan zullen uwe braave Vaderen, 
					Die uwe tedre jeugd, 
					Met wysheid, eer en deugd 
					Geleidden, tot hunn' vreugd, 
					Den Jaarelykschen disch der lieve kind'ren naderen. 
	              
	             
					Minerva zal uw ryken handel, 
					In goud, en zyde stof, 
					Uitbreiden, en uw lof 
					Door menig vorstlyk hof 
					Doen vliegen, met de faam van uwen vroomen wandel. 
	              
	            
{==B4v==} {>>pagina-aanduiding<<}

	            ZANGER. 
	            
					Op zulk een zegenryk geluid, 
					Treedt Kunstlief met zyn schoone Bruid 
					Ten Tempel om te paaren; 
					Dies juicht het scheepryk Y, en kust het vrolyk Sparen. 
	              
	            SPAARENNIMF. 
	            
					Dan streef ik met myn maagdestoet 
					Door mynen kristallynen vloed, 
					En kus die overschoone, 
					Wiens glansryk aanschyn tart de blankheid van Dióne. 
	              
               ZANGER. 
	            
					Dan juichen bosch, en duin, en stroom! 
					Dan weêrgalmt de Echo: wellekoom, 
					In Heerlems bruiloftszaalen! 
					Dien 's hemels zegenzon beschynt met held're straalen. 
	              
	            SPAARENNIMF. 
	            
					Zo loven wy uw zuiv're min, 
					Liefwaarde, Kunstliefs hartvriendin; 
					Zo moet uw liefde bloeijen, 
					En haast een lentespruit uit uwen stamboom groeijen.     
                 
               P. LANGENDYK. 
   				

				
				
					
               
{==C1r==} {>>pagina-aanduiding<<}

					Ter Bruilofte van den Heere Pieter Teyler vander Hulst, en Jongkvrouwe Helena Wynands Verschaave. 

	 				
					TWee dingen zyn'er die den mensch gelukkig maaken; 
					Vernoegzaamheid, die steeds aan 't ligchaam voordeel doet, 
					En godsvrucht, die de ziel versterkt verkwikt en voed, 
					Om voor haar heil in dees verbasterde eeuw te waaken. 
					Hoe zalig is hy die vernoegt is met dien stand, 
					Waar in 't de Almogenheid hem heeft gelieft te stellen! 
					Geen zucht tot hooger staat zal hem angstvallig kwellen; 
					Geen nyd beheerscht zyn geest. Al wat hy neemt ter hand 
	            
{==C1v==} {>>pagina-aanduiding<<}

					Verricht hy vrolyk met een onbevlekt geweten; 
					Dus smaakt hy kommerloos met blydschap 't ryk genot, 
					In voor-en tegenspoed, der gaaven van zyn' God; 
					Nooit door de slaverny van Mammons drift bezeten. 
					ô Wenschelyke staat, waar voor de dertelheid, 
					En 't uitgestrekt vermaak der koningen moet zwichten! 
					Byzonder als de deugd met all' haar nutte pligten 
					Vernoegzaamheid verzelt, en nimmer van haar scheid; 
					De deugd, die 't buigzaam hert geduurig voert naar boven, 
					En 't steeds betoomt, als 't om het aardsch te vuurig rent, 
					Ja tot 't gebëen aan God allengs met vreugd gewent, 
					En Hem voor 't heilgenot te danken en te looven. 
					En is 'er ooit een' staat, in 't ondermaansch gestel, 
					Waar in dit Paradys, die Hemel word gevonden; 
					Het is in 't huwelyk gebouwt op vaste gronden; 
					Die pal staan voor het woên van 's waerelds zielgekwel; 
					Daar is het dat de vrucht van 't zalige genoegen 
					Gesmaakt word zonder smert, wanneer het Echtepaar 
					Geen nypende angst gevoelt voor rampspoed of gevaar, 
					Maar alsins is te vrêen zo 't God gelieft te voegen, 
					Vertrouwende op de magt van Hem die 't all' vermag, 
					Dat baart een vreugd waar door de man en vrouw hun pligten 
					Kloekmoedig en getrouw met vaardigheid verrichten; 
					Daar is het dat de deugd, met eerbied en ontzag, 
	            
{==C2r==} {>>pagina-aanduiding<<}

					Den echtgenooten doet hun' grooten Schepper vreezen, 
					En smeeken om all' 't geen dat hun van nooden is: 
					Want godsvrucht kan alleen, in de echtverbintenis, 
					De ziektens van de twist en haar gevolg geneezen, 
					Met alles wat de rust verbreekt en stoort. Zy baart 
					Oprechte liefde, en vrede en wysheid in het hoeden 
					Van 't teder kroost, om 't in de zeden op te voeden; 
					Zy smelt, door 't Godlyk vuur twee herten tot een' aart 
					In 't goede, om nimmermeer van 't heilspoor af te wyken; 
					Eene eensgezindheid nooit door ongeval geblust. 
					ô Stand van heerlykheid! ô lieffelyke rust! 
					Voor u verdwynt de glans der grootste koningryken, 
					Hoe driftig ook de waan voor hun belangen stryd: 
					Want wellust zonder deugd vliegt als een' damp daar heene. 
					ô Vander Hulst! die met uw zedige Helene, 
					Juist op uw' jaardag in den Echt vereenigt zyt; 
					En gy, begaafde Bruid, die Teyler hebt verkooren, 
					Om met hem, hoe 't ook ga, te leeven eens van zin, 
					'k Verbeeld my, na den aart der liefde, dat uw min 
					Uit vergenoegzaamheid en godsvrucht is gebooren: 
					Is 't zo, dan kent uw' staat geen weêrgaê in geluk; 
					Dan zal verdriet, en ramp en onheil van u vlugten, 
					Dan zult ge deelen in de zoetste huwlyksvruchten, 
					Gematigt in 't genot, getroost in last en druk. 
	            
{==C2v==} {>>pagina-aanduiding<<}

					'k Zie Heer Verschaave, door zyn teedre zorg geprezen 
					Voor de armen aan het Y, verheugt om dit verbond, 
					Met Moeder Honnoré op eenen goeden grond, 
					Ik zie Heer Teyler, die Bestierder van de Weezen 
					Aan 't Spaarne, gantsch vernoegt, hy pryst de wyze keur 
					Van zyn' geliefden zoon, zyn' eenigen, zyn waarde. 
					Maar wat zal u myn wensch nu schenken, ô Gepaarde! 
					Wat anders? dan dat steeds de lieffelyke geur 
					Des zegendauws van God uw herten mag besproejen; 
					Dat, is 't u best, de bloem uws levens traag verslensch': 
					Leeft, is 't u zalig, in veel' telgen na uw wensch, 
					Die tot hun heil in deugd en voorspoed mogen groejen; 
					Ja leeft, totdat ge zat van 't leven in de vreugd 
					Van 't Hemels bruiloftsfeest voor eeuwig leeven meugt. 
                 
               CL. BRUIN. 
	   			

				
				
					
               
{==C3r==} {>>pagina-aanduiding<<}

					Ter Bruilofte van den Heere Pieter Teyler vander Hulst, en Mejuffrouw Helena Wynands Verschaave.

	 				
					Driewerf volzalige Echt! ik vier u op myn snaaren, 
					En zing de dierbre vreugd van 't zielgenoeglyk Paaren; 
					Daar twee Geliefjes, ééns van zin, 
					Ontvonkt door wederzydsche Min, 
					Hun herten en hun handen 
					Zo vast verknochten aan elkaêr; 
					Terwyl de Huuw'lyksouters branden, 
					Tot heil van 't jeugdig Paar. 
	              
	            
{==C3v==} {>>pagina-aanduiding<<}

	            
					Gezegende Echt! wie kan uw' lof volzingen? 
					Myn Geest zinkt wech in zyn bespiegelingen, 
					Wen ik al 't heil, al 't goed, 
					Al 't zielbetov'rend zoet 
					Van uw Verbond poog af te maalen! 
					Waar vind ik 't einde? waar 't begin? 
					ô Echte Wellust! kuische Min! 
					Wie zou niet in uw heil verdwaalen? 
	              
	            
					Gy zyt het, zoete Huuw'lyksvreugd, 
					ô Lieve leven van ons leven! 
					Die van al 't Paradysgeneugt, 
					Tot onzen troost, noch over zyt gebleeven. 
	              
	            
					Gy zyt het onverderflyk zout, 
					Dat heel de Waereld staande houdt: 
					En wat zou, zonder u, toch van de Waereld worden? 
					Zy wierdt wel haast een nutteloos klomp slyk, 
					Een woeste Bajerd zonder orden, 
					Haar' eersten vorm gelyk. 
	              
	            
					Gy zyt het, die den Mensch voor 't sterven kunt behoeden, 
					Hoe zeer de Dood mag woeden; 
	            
{==C4r==} {>>pagina-aanduiding<<}

					Terwyl hy, door uw kracht, 
					In zyn gezegend Naageslacht, 
					In Kinderen en Neeven, 
					Alle eeuwen door blyft leeven. 
	              
	            
					Wie dan, van vreugd en lust ontaard, 
					Zich nimmer door 't gelaad der Liefde liet bekooren, 
					En de edle Minnedrift te schendig dorst versmooren, 
					Is wis den naam van Mensch onwaard. 
					Want zo wy 't stuk eens nader overweegen, 
					Tot roem der zaal'ge Trouw: 
					Wat is een Mensch tot Minnen ongeneegen? 
					Wat is een Man toch zonder Vrouw? 
					Een Lichaam zonder Ziel, een Schepsel van geen waarde. 
					Maar als de zoete Huuw'lyksmin 
					Den Man verknocht aan zyn Mannin, 
					Genieten ze te saam een' Hemel hier op Aarde. 
	              
	            
					Ik weet; men brandmerkt vaak, doch op een' valschen grond, 
					Het heilig Trouwverbond 
					Met lasterlyke woorden; 
					Men noemt zyn banden slaafsche koorden, 
					Een juk, een last, een harde dwinglandy: 
					Maar zulk een lieve slaaverny 
	              
	            
{==C4v==} {>>pagina-aanduiding<<}

	            
					Verschaft de Ziel meêr blyheid, 
					Dan uw gewaande vryheid: 
					Deez' Huuw'lykslast valt ligt, dit zyde juk drukt zacht, 
					Daar welgepaste schouders draagen, 
					Die de Eendragt, Vrede en Min trouwhertig onderschraagen. 
					Wech dan met dien, die de eerbre Trouw veracht! 
					Laat hy zich met den schyn van Vryheid vry vermaaken; 
					Ik prys hen die in kuische Liefde blaaken, 
					En hert en ziel en zin, 
					Opoff'ren aan de Min. 
	              
	            
					Zo roer ik, Bruidegom, myn blyde Bruiloftssnaaren, 
					En stel ze, uw Min ten lof, op uw gezegend Paaren: 
					Daar ge, onder 't bly gejuich van 't vrolyk feestgeluid, 
					Ten Liefdetempel treedt, met uw beminde Bruid. 
					Gy wist, door uw volstandig Minnen, 
					't Minschuuwe hert van uw HELEEN te winnen; 
					Die, door uw Liefde in 't eind' geraakt, 
					Van zuivre Wederliefde blaakt. 
	              
	            
					De lieve Lentezon, de Morgenzon uws levens  
					Groet met een' zoeten lach 
					Deez' aangenaamen dag, 
					En viert uw Jaargetyde en heuchlyk Trouwfeest tevens, 
	            
{==D1r==} {>>pagina-aanduiding<<}

					Terwyl ze vrolyk opwaards vaart. 
					Heeft ze u wel ooit met minnelyker lonken, 
					Op deezen dag, ô Bruîgom, toegeblonken? 
					Wierdt gy wel ooit met schooner gift verjaard, 
					Dan nu ge uw schoone Bruid, uw lust, uw zielsverlangen, 
					Met haar bekoorlykheên moogt in uw' arm ontfangen? 
	              
	            
					ô Braave Bruidegom de Min beloont uw Min 
					Met eene dierbre Hemelgaave! 
					Nu gy de aanminnige Verschaave 
					Omhelst als uwe Bedvrindin: 
					Nu gy met uwe schoone uw' kuischen lust moogt boeten, 
					En van haar' lieven roozemond 
					Den zachten balsem zuigt voor uwe Minnewond, 
					Dat uw geleeden smert met woeker zal verzoeten. 
	              
	            
					Hoe vrolyk juicht nu de Amstel en het Spaar, 
					Drie- viermaal rykgezegend Paar, 
					In 's Hemels gunst door trouwe Min verbonden! 
					Hoe schat'ren alle monden 
					Der braave Maagschap tans van zegenend geluid, 
					Opdat geen bittre ramp den Bruidegom en Bruid 
					In hunne zaal'gen Echt bejegene! 
	              
	            
{==D1v==} {>>pagina-aanduiding<<}
               
	            
					Leeft lang! leeft lang, beminnelyke Twee, 
					In vreugd en lust en liefde en rust en vreê! 
					Dat u de milde gunst des milden Hemels zegene! 
					Zo zien wy haast de vrucht van uwe Liefdevlam, 
					In schoone Dochteren en deugdelyke Zoonen, 
					Die uwen Echt bekroonen, 
					Tot vreugd van Teilers en Verschaaves braaven Stam! 
                 
               GOVERT VAN MATER. 
		   		

				
				
					
               
{==D2r==} {>>pagina-aanduiding<<}

					Huwlykskrans gevlogten ter eere van den Heere Pieter Teyler vander Hulst, en Jongkvrouwe Helena Wynands Verschaave.

	 				
					DAar ryst een wondre stadt met haar verheeven muuren, 
					Bestiert door 't wys beleit van twee paar Palinuuren, 
					Uyt 't Y en Amstelstroom roemrugtig naar om hoog: 
					Gelyk de Morgenstar aan 's Hemels blaauwen boog, 
					Als een verkondigster der held'ren Zonnestraalen, 
					Die 's avonts voor ons oog ten Zeeplas neederdaalen, 
					Al't mind're Starrenheit in schoonheit streeft voor by; 
					Zoo pronkt Heer Gysbregts stadt in Hollants steeden ry: 
	            
{==D2v==} {>>pagina-aanduiding<<}

					Daar triumpheert het recht op haaren stacywaagen: 
					Daar komt milddadigheit de nooddruft onderschraagen: 
					Daar heerst de Koopmanschap en sterkt haar Ryksgebiedt, 
					Zoo ver als 't Zonnelicht haar glans en straalen schiet. 
					Roemt dus die Waereltstadt door 's hemels milden zeegen; 
					Haar naabuur Heer Lems stadt is meede in top gesteegen, 
					Die door haar dapperheit wel eer den Damiaan, 
					Deed bukken voor den magt van Freedriks Zeegevaan, 
					Toen zy Pelusiën de trotse vlag deed stryken, 
					En 't heilloos Ongeloof voor 't helder Licht deed wyken: 
					Zoo blinkt den heldren roem van deez' vermaarde steên: 
					Nog egter kunnen zy met meerder luister treên, 
					En hunnen grooten naam alomme doen verkonden, 
					Wyl nog de zuivre Deugdt by veele wordt gevonden, 
					Schoon deeze ontaarden tydt met gruuw'len overlaân, 
					De pas ontlooken jeugdt dien wegh zoekt af te raân, 
					En hen een wegh vertoont bezaait met versche roosen: 
					Pryswaarde deugdt in wien de lieflykheeden bloosen, 
					Van een veel hooger goedt, U wyde ik dit Gedigt, 
					En stel de wyze keur van Teyler in het licht, 
					Die niet door 't aardtsch verleit, zyn jonge Jeugdt en zinnen 
					Gevest heeft, om alleen en Weedergâ te minnen, 
					Die meede haar besten tydt in 's Levens morgenstondt, 
					Op 't onvergankelyk, stantvastig heeft gegrondt. 
	            
{==D3r==} {>>pagina-aanduiding<<}

					ô Onbevlekte deugdt wie zou uw ooit verveelen! 
					De Liefde viert door U haar heilige Egtgareelen, 
					En zwaait de Huwlykstoorts, gekoestert door het vuur, 
					Van Zeedigheid en Trouw, twee teug'len die Natuur, 
					Eerbiedig luisteren doen naa d'alvolmaakte wetten, 
					Van Hem die 't eerste Paar in Edens Lusthof zetten. 
					Voor zulk een waardig Paar, die reets in hunne jeugdt 
					Hun beider hert'en ziel' toewyden aan de deugdt, 
					Behaagt 't myn Dichtlust nu haar blyde Huwlyksznaaren 
					Op Zeegentoon te slaan: op 't bly en heilryk Paaren 
					Van Teyler en zyn Bruydt: ô Onwaardeerlyk heil! 
					Hoe heerlyk klinkt uw naam Vereenigeden, die 't peil 
					Van zulk een grootheit treft; de Jeugdige gespeelen 
					Die hoort men U ter eer' hun Huwlykswenschen kweelen, 
					En vlegten om uw hoofde een Bloem en mirth festoen, 
					Op dat uw Egt bestaa als 't nimmer dorrent groen; 
					De blydshap klimt in top: men hoort reets langs waat'ren 
					Van Amstel, Spaare en Y, triumphgezangen schaat'ren, 
					De welvernoegde Jeugdt, op 't hooge Feest gety, 
					Strooit Roos en maagdenpalm; en noopt de Poëzy, 
					Die Hemelzangeres, op Hemeltoon te zingen 
					Hoe liefde, eeuwig blyft het heil der Egttelingen: 
					De liefde strengelt, vast dien onverbreekb'ren bandt, 
					En geeft hier 't voorgenot van dien volmaakten standt. 
	            
{==D3v==} {>>pagina-aanduiding<<}

					Dus zingt het Digterdom door 's Hemels geest bescheenen, 
					En voert ons naar hoog door lucht en wolken heenen, 
					Daar heeft den voorzmaak uit, 't genieten heeft daar steê. 
					Hier op storte ik myn wensch voor U Ver-eende Twee, 
					Een wensch uit 's herten grond blymoedig opgeheeven, 
					Kan's U in't Echtverbondt gewensten zeegen geeven, 
					Dan wordt uw zuivre Trouw door onrust nooit gestoort: 
					Dan wordt uw Handellust de Waerelt door gehoort: 
					En 's Hemels gunst zal U, gestaâg met heil bejeeg'nen 
					En alles 't geen gy doet met zynen voorspoet zeeg'nen. 
					Dan zal uw Levenszon, die heeden nu Verjaart 
					Heer Bruîgom, en waar op gy met uw Gade paard, 
					Opklimmen tot een trap van een gewenst vernoegen, 
					En by geloove en liefde, een reeks van deugden voegen; 
					Dan stigt de deugdt in U, (die Hemelkooningen) 
					Haar diamanten Throon: dan heerst de zuivre min 
					In uwer beider ziel': Zoo zult gy Baakens strekken, 
					Om eensgezint elkaar tot Godsvrucht op te wekken. 
					Leef, leef dus hier zaam, tot gy des levens zadt, 
					Eens eeuwig Bruiloft viert in Sions vreede stadt. 
                 
               G. KLINKHAMER. 
   				

				
				
               
{==D4r==} {>>pagina-aanduiding<<}

					Ter Bruilofte van den Heere Pieter Teyler vander Hulst, en Jongkvrouwe Helena Wynands Verschaave.

	 				
					DE stuursche Winter grys van kruyn besneeuwt van baart, 
					Vlied dien hy vlieden deed voor zyn gestrengen aart; 
					En dreyft zyn muytgespan en blinkende ys gareelen 
					Na 't buldrent Noorden, om zyn muytrol uyt te speelen. 
					De bleyde Lente (van den Hemel neer gedaalt) 
					Komt op haar goude koets daar 't levend vuur afstraalt 
	            
{==D4v==} {>>pagina-aanduiding<<}

					Op 't bloozend Aardryk, om haar gaven uyt te deelen, 
					Het welk haar welkoom heet met duysent dankbre keelen; 
					Zy spreydt een schoon tapeyt langs 't nuchtren velt, bemaalt 
					Met bloemen daar Natuur mee sierlyk pronkt en praalt. 
					Haar volgt de Min-Godes langs 't pat bezaayt met roosen, 
					Die van haar bloed geverft uyt zuyvre schaamte bloozen: 
					Verselt van haaren Zoon het dartel Minne Wigt 
					Dat met zyn toorts alom onblusbre vlamme stigt, 
					En Bruylofts Galmen wekt, daar kuysche Maagdereien 
					Al bloozende de Bruyd ter Huwlykskoets geleien. 
					De Hemel lagt ons toe, voorspelt een zoete vreugd; 
					Al 't Aardryk speelt, en juygt, als in zyn eerste jeugd. 
					Heer Bruygom, wat geluk is over U beschooren? 
					Nu gy ter goeder uur HELEENE uw vytverkooren 
					Die nooit volpreese Maagt, Verschavens waarde Spruyd 
					Omhelst, voor 't Echtaltaar als u beminde Bruyd, 
					Die U, als Cytheree Adonis, zal ontfangen; 
					In 't bloozend Paviljoen met mirt en roos behangen, 
					En ofren U haar Ziel wyl gy haar d'uw schenkt, 
					Tot dat gy kussens zat, in weelde, en vreugd verdrenkt: 
					Zoo reyst uw Heil Zon op, en lagt met hare straalen 
					U vrolyk toe, om uw volheerlyk zeegepraalen. 
					Nu zyn de neev'len die zo vaak u minsiek hart 
					Beswalkte met een damp, van hoop, en vrees, een smart 
	            
{==E1r==} {>>pagina-aanduiding<<}

					Die 's Minnaars Ziel niet baart als onrust, en gepeynsen, 
					't Geen 't weesen openbaart, en 't oog, niet kan ontveynsen, 
					Verdweenen door uw Trouw, en onbesmette deugd, 
					De grondvest van u Min, en sieraat van uw Jeugd, 
					Die schooner blinkt als 't goud, en hooger is te schatten 
					Dan al het goed het geen de Waereld kan omvatten. 
					  
	            
	            Gelyk de blonde Auroor (wanneer het tint'lent ligt 
					Der Motgestar haar wekt, en flikkert in 't gezigt, 
					Als zy het dons verlaat, en stygt met roose kaaken 
					Die 's ouden Titons borst van lieflyk vuur doen blaaken, 
					Op haar robyne koets doorwrogt met purper gloed) 
					Het Aardryk met haar komst verquikt en juychen doet, 
					En d'Ooster kimme kroont met bleeke, en roode roosen, 
					En Hemels spiegelgout, wier weerschyn 't West doet bloozen 
					Zoo blinkt Heer Bruydegom uw vreugde dageraat 
					In aanschyn van uw Bruyd, met onbewolkt gelaat: 
					Die uw verliefden geest in dit gezaligt Paaren 
					Op wiekjes van gestreel, ten Hemel zal doen vaaren; 
					Om heyningt met een stoet van blyde minne goon: 
					Zoo spand standvastigheid, en trouwe Min de Kroon. 
					  
	            
	            Ik zie of ist een Droom? Den grysen Ygodt koomen, 
					Die milde bestevâer, en grootvorst van de stroomen, 
					Een goude steeven Kroon drukt zyn ontzaglyk hooft, 
					Dat hy eer gaf, dan zig zyn vryheid zag gerooft: 
	            
{==E1v==} {>>pagina-aanduiding<<}

					De blaauwe mantel die zyn groen bewasse leden 
					Bedekt, is breet gezoomt van boven tot beneden 
					Met goud, en water schat aan allen oord gegroeyd, 
					Zo weyd als d'Oceaan langs strand, en oevers vloeyd; 
					Vol pragt alom bemaalt met brandende oorlogsvlooten, 
					En helden daân, wier lof zyn glorie doen vergrooten, 
					Hy swaayt den schepter staf, daar d'Oceaan voor bukt, 
					Dien hy Neptunus zelf heeft uyt de vuyst gerukt. 
					Hy nadert vast, gevolgt van blyde Stroomnajaden 
					Die ryklyk zyn getooit met dierbre Zee sieraaden, 
					En veegt het dradig wier, en mosch van zynen mond, 
					En stort zyn hart dus uyt op 't heylryk Egtverbond. 
					O teeder minnend Paar! om uw ben ik gekoomen 
					Van myn kristallen Troon de Zetel van de stroomen, 
					De zege Zang, en galm van uwen Huwlyks lof, 
					Klinkt wyd, en zyds alom door 't ruyme waterhof, 
					Elk spreekt daar breet hoe 't Y zyn roen nu zal ontbeeren, 
					En 't Spaaren juyghende zyn glory zien vermeeren; 
					Hoe Haarlem moedig, op de schoonheid van Heleen, 
					Na 't kroon regt steeken zal van 't hooft der water stêen. 
					En kom naar morrende op myn Bruyd, (de Keyserinnen 
					Der steede die ik Min en eeuwig zal beminnen) 
					Om dat zy niet en voed in haaren ruymen schoot 
					Een helt die waardig was Heleen, tot Echtgenoot, 
	            
{==E2r==} {>>pagina-aanduiding<<}

					Wiens' glory, met haar roem, aan mynen Stroom mogt wassen 
					Zoo wyd de Zonnekoers rot op haar brandende assen: 
					Dog wyl de liefde na wiens' pypen 't alles danst 
					Uw 't Zaamen heeft gevoegd, en met haar loof bekranst, 
					Zoo ga ô Bruyd! met hem wien s' ziel U heeft verkooren, 
					Hy is voor U gy zyt voor zyne Min gebooren: 
					Ga 't zaam ontfonk, en blus uw zuyvre minne gloed, 
					Die niet te dooven waar met myn geheelen vloed. 
					Ik zie Uw Huwlyks Zon aan d'onbewolkte kimmen 
					Met zegen, voorspoed, heil, vermaak, en eendragt klimmen: 
					Ik zie hoe 't Sparen vast U tragen komst verbeid, 
					En op zyn stroomkarros langst zilver speelemeid, 
					En haakt, en blaakt om uw aan zynen boort te ontmoeten, 
					En met zyn eelgeschenk van zegenwensch te groeten: 
					Ik zie hoe 't boomrykhout met uwen komst vereert, 
					Door zyn warandery met loof gehult braveert, 
					En eere Kranssen vlegt van telge, en weelge bloemen; 
					'k Hoor Hollands tweede stad, uw echtkoets zalig roemen. 
					Ga teder minnent Paar, en bezig uwen tyd 
					Met kusjes, malsch gestreel, gevley en liefden stryd. 
					Verban de twist, en wilt de zoete vrêe na jagen, 
					Zoo zult gy zegenryk gewenste vrugten dragen, 
					Zoo zien wy eer de Maan haar hoorens tien maal sluyt, 
					Verrysen, uyt dees egt een schoone jonge spruyt, 
	            
{==E2v==} {>>pagina-aanduiding<<}

					Die op zyn Moeders schoot als een Adoon zal speelen: 
					En laghende haar hals en blanke boezem streelen 
					Als een Cupido, die met zoet uw zorg versagt, 
					En kroont met eer en vreugd het weeder zeyds geslagt. 
                 
               Uyt Vriendschap.  
   				

				
		
   
