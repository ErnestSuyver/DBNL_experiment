
   
        
           
               Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet uit 1775.
                   Er is gebruik gemaakt van een door Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen aangeleverd bestand.
               
               
                   
                       
                   
               
           
           
           
               _net002nett01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Stadsarchief Amsterdam, signatuur: Collectie Atlas Dreesman (10094), prent 235
               
               Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet. Erve de weduwe Jacobus van Egmont, Amsterdam 1775
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-10-26
               
                   rk
               
               colofon toegevoegd
           
       
   

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Nette afbeelding der overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche dorpen in 't verschiet. Erve de weduwe Jacobus van Egmont, Amsterdam 1775
 
Zie: https://www.dbnl.org/tekst/_net002nett01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    



{==1==} {>>pagina-aanduiding<<}

    
{== afbeelding 
        	
    ==} {>>afbeelding<<}
    

    
Nette afbeelding

        Der Overstrooming buiten de Haarlemmer-Poort van Amsterdam langs den Spaarendamschen Dyk, en der Waterlandsche Dorpen in 't verschiet; zo als dezelve zig heeft voorgedaan by 't hooghste Water des Morgens den 15den November deezes Jaars 1775. Te zien van het Bolwerk by den Steenen Beer. Met een bygevoegde Schets der Elenden op andere Plaatsen daardoor veroorzaakt. In kunstige Houtsnede vervaardigd door H. Numan.
    
        
Nevens eene Dichtkundige bespiegeling Van Gods almagt en goedheid; Zo wegens de treurige Uitwerkselen van dien geweldigen Vloed voor Nederland in 't algemeen, als de wonderdaadige Bewaaring van deeze Stad in 't byzonder.



ô MEnsch! beschouw eens recht, hoe 't hoogst geducht Vermogen 
Zig heden werkzaam toont in 't straffen van ons Land; 
Wees door Verharding, noch door Ongeloof bedrogen, 
Ken, in de Teekens van Gods Roê, zyn slaande hand. 
Die droeve Teekens! die Getuigen van het zieden 
Des lang getergden toorns van een' vergramden God! 
Bewyzen dat een Volk zyn Straf niet kan ontvlieden, 
Als 't zondig, zorgeloos, den Schikker van elks Lot 
Geen eerbied toont, niet vreest; de mildste Zeegeningen 
Te schandelyk misbruikt, in 't volgen van zyn Lust, 
Of 't hart te greetig hecht aan nietige Aardsche dingen, 
En op den broozen staf van Zelfbetrouwen rust. 
Maar wat toch heeft een Land, waar in het kan betrouwen, 
Zo de Almagt het niet dekk' voor ramp en ongeluk? 
Niets weezendlyks.... Gelyk we in 't onze thans beschouwen, 
Daar, in veele Oorden, elk gedompeld ligt in druk, 
In armoede en elende!... Ach, naare Omstandigheden!... 
Bedroefde uitwerksels van een ongewoonen Vloed 
En uitgelaaten Storm! ô Rampen, slechts geleeden 
In weinige uuren tyds!... Wat voorzorg, kracht of spoed 
Weêrstond U?.... 't Woên des Storms kan 't Ebgetyde stuiten, 
Jaagt, vóór het Vloedgety', den Vloed op 't hevigst aan, 
Die over Dyken bruist, welke in hun kring besluiten 
Een reeks van Dorpen; of vermorselt onder 't slaan 
De Dammen, nog te hoog voor 't aangepreste Water, 
Dat, by den donkren nacht en 't woedend Stormgeweld, 
Ter Dykbresse inberst met een schrikkelyk geklater, 
En in een Meer herschept het laag gelegen Veld! 
Zie, Rykaart! uwen Hof, uw Lusthuis en Waranden 
Hier even min verschoond als de armste Boerenhut. 
De Vloed bedekt in 't kort Wei-, Veen- en Koorenlanden; 
Daar niets het Vee of Graan voor 's Waters woên beschut! 
De Rundren loeijen heesch, terwyl zy hygend zwemmen, 
Door 't zwalpend Water zo van Weide als Stal beroofd; 
De Paarden snorken náár; 't geschrei van Menschen-stemmen 
Wordt door den Stormklaroen, hoe gierend, niet verdoofd! 
't Schreeuwt alles even zeer om hulp; maar, hoe veel Zielen 
Zyn redloos in dien nood! Wie helpt hen altemaal? 
Hoe redden zy zig zelv'; daar reeds hun Huizen vielen? 
Wie bergt hun Levens? Wie geeft hen een heusch onthaal? 
Een ieder vreest zyn nood ten top te zien gereezen, 
En kan in deezen staat geen Vriend zyn' bystand biên! 
De Duisterheid des nachts vermeêrt het angstig vreezen; 
Zelfs de eene Huisgenoot kan d'anderen niet zien. 
Dus komt 'er menig om, en moet in 't Water sneeven. 
Weêr andren vlugten op de Daken, of een Boom 
Bergt hun reeds afgemat en schier geëindigd Leven! 
Der Steden Straaten zelfs verandren in een Stroom! 
't Onnoozel Vee ziet men by menigte verdronken; 
De Huizen wechgespoeld, het Huisraad dryft dooréén; 
En zy, die 't Leven in dien nood als wierd geschonken, 
Vergaan van honger, koude en andre angstvalligheên. 
Ach akelig Treurtooneel van treffende Ongelukken, 
In éénen Nacht gewrocht! wie ziet u niet met schrik? 
Veréénigd Nederland! hoe wigtig voelt ge u drukken 
Door d'arm der Almagt, die, zelfs in één oogenblik 
U gantsch vernielen kan. Des is deez' Waterroede 
Een Geessel slechts van Tucht en van Beproevingskracht. 
Indien een zwaarder, van Verbolgenheid, eens woedde, 
Gy wierd 'er met uw Volk wel t'onder door gebragt. 
Maar neen.... ‘Algoede God! wat waart ge ons nog genadig, 
Gy hebt nog deeze Stad, goedgunstiglyk, verschoond! 
Gy zyt nog jegens ons barmhartig en weldaadig, 
En hebt ons slechts de magt van uwen arm getoond 
In teekens, die de Vloed nochthans heeft nagelaaten, 
Op dat we uw Almagt en uw Goedheid tevens zien. 
Wat kan ons toch de kracht van Dyk en Sluizen baaten! 
Wilt gy den Storm en Vloed tot ons Verderf gebiên? 
Genadig God! dat dan de Nood ons zy tot leering, 
En wy, verbryzeld en verslaagen van Gemoed, 
Uw Gunst erkennen! Trek, ja dwing ons tot Bekeering. 
    Zoo vreezen wy geen ramp, hoe fel Natuur ook woed’. 


F.B.

Gedrukt by de Erve de Weduwe JACOBUS van EGMONT: Op de Reguliers Breê-Straat, te Amsterdam.


{==2==} {>>pagina-aanduiding<<}





