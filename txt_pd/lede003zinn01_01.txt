
   
        
           
               De zinnelooze
               Karel Lodewijk Ledeganck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De zinnelooze van Karel Lodewijk Ledeganck uit 1841.
               
               
                   
                       p. 69: de kop ‘Nawoord’ is tussen vierkante haken toegevoegd.
                   
               
           
           
           
               lede003zinn01_01
               DBNL-TEI 1
               
                   2015 dbnl
               
           
           
               
           
           
               
                   
                   exemplaar Universiteitsbibliotheek Gent, scans van Google Books
               
               Karel Lodewijk Ledeganck, De zinnelooze. Ivo Tytgat, Gent / W. Messchert, Rotterdam 1841
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De zinnelooze
               Karel Lodewijk Ledeganck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               De zinnelooze
               Karel Lodewijk Ledeganck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2015-08-10
               
                   BS
               
               colofon toegevoegd
           
       
   
      
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Karel Lodewijk Ledeganck, De zinnelooze. Ivo Tytgat, Gent / W. Messchert, Rotterdam 1841
 
Zie: https://www.dbnl.org/tekst/lede003zinn01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==1==} {>>pagina-aanduiding<<}

DE
ZINNELOOZE.

{==2==} {>>pagina-aanduiding<<}


{==3==} {>>pagina-aanduiding<<}

DE
ZINNELOOZE.
DOOR
C. LEDEGANCK.

{== afbeelding 
	
==} {>>afbeelding<<}
    

GENT,
BY DEN UITGEVER IVO TYTGAT,
boekdrukker, randberg, N.r 4, en by de voornaemste boekhandelaers des ryks.

ROTTERDAM,
BY W. MESSCHERT, BOEKHANDELAER.

{==4==} {>>pagina-aanduiding<<}

Eigendom.

Er is voldaen aen de vereischten der wet.




{==5==} {>>pagina-aanduiding<<}

Voorberigt.

‘Wy houden het daervoor dat ieder letterkundig voortbrengsel, hetzy dan poëzy of wat anders, een nuttig doel moet hebben, zonder welk het voor den uiterlyken vorm fraei kan zyn, maer in den grond ydel of slecht is.’
Zoo sprak een tydschrift, by de verschyning van ons jongste letterkundig voortbrengsel (1).
Niemand is meer dan wy overtuigd dat de letterkunde eene hoogere zending heeft dan het voortbrengen van ydelen klank, waerin geest noch hart eenig voedsel vinden; en opdat men zich wegens de zedelyke strekking van het volgend gedicht niet

{==6==} {>>pagina-aanduiding<<}
vergisse, zeggen wy vooraf dat onze bedoeling daerby is geweest een openbaer belang te wekken voor een slach van ongelukkigen aen wier gruwzaem lot, al te dikwyls miskend, er in onze tyden niet genoeg wordt gedacht.
Wat is een krankzinnig, een zinneloos mensch? - Laten wy deskundigen daerop antwoorden (2):
‘Een zinnelooze is het rampzaligste wezen der schepping. 't Is een ellendige die lydt boven alle verbeelding. 't Is iemand wien een vlymend leed knaegt tot in de diepste schuilhoeken des gemoeds.
De krankzinnigheid is eene verscheurende smarte; zy is een lyden des harten, 't welk aen de tong niet meer toelaet de tael der rede te spreken. De vorm des woords is veranderd; 't is eene nieuwe tael door omgekeerde geestvermogens gebezigd om het leed uittedrukken. Maer deze tael wordt door anderen niet begrepen, en, 't geen wezentlyk het diepst bedroevend is, wordt uitgebragt door woorden zonder zamenhang, die meer dan eens den lach der onwetende menigte wekken.
Men beschouwe de smarten die deze ellendigen kwellen by den aenvang hunner krankheid; te vergeefs hygen zy naer rust; de slaep ontvlugt hun, de pyn overweldigt ze; overal zoeken zy vertroosting, en vinden die nergens.

{==7==} {>>pagina-aanduiding<<}

o Wonder verschynsel! dan komt de natuer hun ter hulp; zy worden door hersenschimmen gestreeld, door begoochelingen overmeesterd. Van ellendigen die zy waren, meenen zy gelukkig te zyn geworden. Het ryk van hemel en aerde behoort hun toe. Zy wanen in het midden der engelen, in eene ongekende gelukzaligheid, Gods almogend wezen te beschouwen; of wel hunne zieke verbeelding doet hen in het lot der booze geesten deelen, en dan worden de ongehoordste gruwelen eene behoefte, een wellust voor hen, even als de onschuldigste, de teederste aendoeningen voor anderen.’ -
Dus wordt de zinnelooze mensch geschetst door mannen wier blinkend vernuft, wier gansche leven gewyd is aen het doorgronden der geheimen die in de ziel van zulk een verworpeling der Maetschappy omgaen.
Wy laten staen verworpeling der maetschappy; want wat doet de zamenleving om zyn rampzalig lot te verzachten? Zy behandelt hem even als een' misdadiger; werpt hem in een krocht en overlaedt hem niet zelden met ketenen. Gelukkig zoo hy ontsnapt aen de koele barbary van wezens die minder dan hy den naem van mensch verdienen, die hem in 't verborgen martelen, en voor wier afschuwelyke bedryven de verbeelding terugbeeft (1).

{==8==} {>>pagina-aanduiding<<}

Zulke wandaden zyn echter te zeldzaem om er by stil te staen, en zouden niets tegen de algemeene gesteldheid der zamenleving bewyzen, indien deze niet onder andere opzichten schuldig ware, namelyk wegens hare achtelooze onverschilligheid omtrent die beklagenswaerdigen, die vóór al anderen hare bezorgdheid zouden moeten opwekken.
Dat de Maetschappy de krankzinnigen behandelt als misdadigers is te weinig gezegd, want voor dezen heeft zy schier de bezorgdheid eener moeder, terwyl zy genen, als basterdkinderen, aen de willekeur van vreemden overlaet. Men beschouwe onze voorname gevangenissen: huisvesting, voeding, kleeding, handwerk, onderwys, alles is er het voorwerp van de gestadige zorg en waekzaemheid van een' zwerm bedienden door den Staet bezoldigd; als wilde men het lot van boosdoeners benydbaer maken voor onschuldige gebreklydenden; als wilde men hun het gemis der vryheid vergoeden! - Men vergelyke dan met deze gestichten onze bewaerplaetsen voor krankzinnigen, en men bloze! - Waer zy bestaen, zyn zy, op weinige uitzonderingen na, te danken aen de hebzucht van byzondere persoonen, aen wie de ongelukkige kranken, als aen de minstbiedenden, gelyk het heet, worden overgeleverd. By dezen worden zy dan niet zelden verzorgd en behandeld als veroordeelde wezens, voor wie het genoeg is dat men hun het leven niet verkorte.
Wanneer men daerby het oog slaet op onze tyden en die op welke wy gewoon zyn zoo gereedelyk den

{==9==} {>>pagina-aanduiding<<}
stempel van barbary en onwetendheid te drukken, is de vergelyking nog veel bedroevender. Van den aenvang der kruistogten tot aen de geloofshervorming (1100-1500) was Europa overdekt met ordens en genootschappen van alle slach, die alleen het beschermen der lydende menschheid ten doel hadden. Grooten en minderen, mannen en vrouwen, allen streefden naer zelfopoffering, het toppunt van volmaking der heiligste geloofsleer. De ridders der beroemde geestelyke krygsorde van S.t Jan te Jerusalem, later orde van Maltha geheeten, noemden de zieken en armen ‘Hunne heeren’ en derzelver Grootmeester voerde den titel van ‘Beschermer der armen van Jesus Christus (1).’ Aenzienlyke legaten werden gemaekt tot den opbouw van tallooze gestichten van Weldadigheid, waervan heden nog enkelen bestaen die hunne eerste bestemming niet hebben verloren. By geene burgerlyke overeenkomsten of verhandelingen, by geene openbare feesten of vermakelykheden werd de behoeftige vergeten.
En hoe is het ten huidigen dage gesteld? - Baetzucht en eigenbelang hebben, eilaes, het gevoel van weldadigheid verdrongen; zelfopoffering uit menschenliefde is een ongewoon verschynsel geworden, dat men, waer het soms plaets heeft, als iets wonders in de nieuwsbladeren vermeld ziet; en de braven die het wagen zich voor noodlydenden in

{==10==} {>>pagina-aanduiding<<}
de bres te stellen, moeten alle voorzorg nemen willen zy hunne handeling als ernstig doen doorgaen, en zich beveiligen voor de verderfelyke pest onzer eeuw - den spotgeest.
Er zyn echter, den hemel zy dank, nog hier en daer gevoelige zielen die wellust scheppen in tranen te droogen, in smarten te heelen; die over een geheel volk, een geheel tydvak den weldadigen invloed hunner menschenliefde spreiden; - doch deze zyn als de sterren in een' benevelden nacht, vertroostend maer zeldzaem. Eenen in het byzonder, dien wy hebben gekend, en die thans niet meer tot de levenden behoort, zouden wy noemen, zoo elke lezer hem niet reeds voor ons genoemd hadde: den eerwaerden Kanonik Triest, wiens gansche leven ééne gedachte van liefde, ééne onophoudelyke weldaed was.
By een volk dat op zulke sieraden der menschheid mag roemen, kan alle liefde tot den naesten niet geheel zyn uitgedoofd, en welligt zouden eenige poogingen, van verschillende standpunten der Maetschappy tot een en 't zelfde doelwit uitgaende, niet onvermogend zyn om het heilige vuer, dat onze vaderen doorblaekte, weder te ontsteken. De krachtigste dezer middelen zyn voorzeker in handen des staetsbestuers, en met levendig genoegen ziet men dat hetzelve, wat de krankzinnigen betreft, thans voorbereidende werkingen en navorschingen heeft bevolen aen mannen des bevoegd, wie het noch aen yver noch aen kennissen mangelt om de zaek tot eene gewenschte uitkomst te brengen.

{==11==} {>>pagina-aanduiding<<}

Maer onder de middelen om tot zulk een eind te geraken telt voorzeker ook het oppermagtig gezag 't welk thans meer dan ooit de schoone kunsten op de harten oefenen. Wanneer het op teedere aandoeningen aenkomt, blyven wetenschappelyke betoogen en koele redeneringen, schoon nog zoo overtuigend, dikwyls zonder vrucht. Gevoel alleen wekt gevoel, en de tooverroede die het in beweging brengt is de scepter der kunst. Tot de bevoorregte wezens, die als meesters in het gebied der kunsten optreden, zeggen wy dan: hetzy gy 't penseel of den beitel voert, streelt door uwe scheppingen niet langer die verderfelyke drift naer zelfgenot, dien dorst naer heillooze ontroeringen die het hart verdorren; maer stort in de gemoederen dien hemelschen trek naer mededeeling en opoffering, die in plaets van matheid en verveling, een rein en steeds groeijend genoegen nalaet, en die alleen bekwaem is om het ryk van hoogere volmaking op aerde te verwezentlyken. Gy vooral die met de lier weet te tooveren, versmaedt den bedwelmenden wierook van verzengende hartstogten, en doet in den mensch dien heiligen gloed ontblaken die de harten lenigt en stooft, reinigt en veredelt - den gloed der menschenliefde! -
Hoe zeer wy met ons eigen onvermogen zyn bekend, wilden wy een wenk geven tot zulk eene streving, en daeruit is het volgend dichtstuk ontstaen.
By een bezoek dat wy, ledent drie of vier jaren,

{==12==} {>>pagina-aanduiding<<}
mogten doen in een voornaem Godshuis voor krankzinnigen, voelden wy reeds de neiging om in een dichtkundig tafereel de gewaerwordingen te schetsen die ons aldaer aendeden, zoo op het beschouwen dier belangwekkende wezens als op het hooren hunner lotgevallen, waervan eenige zoo veel voedsel tot dichterlyk gevoel opleverden dat wy met de keuze als verlegen waren. Wy vonden in dit Gesticht ook het model waernaer de hoofdpersonaedje van den 2.den zang is geteekend, en deze teekening is slechts eene flauwe schets van het oorspronkelyke.
Wat het onderwerp der 3.de en 4.de zangen betreft, daertoe vonden wy de stof in een verhael, destyds door de fransche nieuwsbladeren medegedeeld, van eene gebeurtenis in het Gasthuis te Bicetre voorgevallen.
De verbeelding heeft derhalve geen het minste deel in de stof van het volgend voortbrengsel. Moge het niet gansch beneden de belangrykheid dezer stoffe worden bevonden, en aen het oogwit dat wy ons daerby voorstelden eenigzins beantwoorden!

De Dichter.






{==13==} {>>pagina-aanduiding<<}

Aen den heer Joseph Guislain

Ridder der Leopoldsorde,


Gewoon' hoogleeraer by de Gentsche Hoogeschool,

{==14==} {>>pagina-aanduiding<<}
Lid der Geneeskundige Akademie van Brussel,

Geneesheer by de Gestichten van Krankzinnigen te Gent,

 Voorzitter der Gentsche Maetschappy van Geneeskunde,

 enz., enz.


{==15==} {>>pagina-aanduiding<<}


Zoo ik besta dit lied U op te dragen, 
't Is niet omdat gy met ontzagbren stap 
Hervoortreedt in het ryk der wetenschap, 
Waer volkeren van uwen naem gewagen, 
Dien zy begroeten met hun handgeklap; - 
't Is niet omdat, in ons beklaegbre dagen 
Van zelfbelang en valsch vernuft en waen, 
Gy-zelf uw' zuivren roem deed uit verdienste ontstaen; - 
 

{==16==} {>>pagina-aanduiding<<}

't Is niet omdat ge op 't voetspoor der Vesalen, 
Met kracht van doorzicht, kennis en geduld, 
Geheimen, die natuer met nacht omhult, 
Wist nategaen om ze aen den dag te halen, 
En dus een' glans die heel uw' tyd vervult, 
Op wetenschap en Vaderland deed dalen; - 
Niet om dien geest waerdoor gy roemryk zyt, 
Wordt door de zangster U dit kunstloos lied gewyd; 
 
o Neen! 't is om den adel uwes harten; 
't Is om dat schoon, dat liefdevol gemoed, 
Dat U den mensch als broeder minnen doet, 
Zoo haest hy wandelt in 't gebied der smarten, 
Zoo haest zyn ziel van diepe wonden bloedt; 
Dat U den onlust van 't gemeen doet tarten, 
Om 't grootsch vernuft zelfs den ellendeling 
Te wyden, voor wien 't licht der rede in smook verging. 
 
Daerom, en bovenal omdat ge, ontheven 
Van 't wangevoel dat op dees tyden kleeft, 
Niet al uw' lof slechts aen den vreemden geeft; 
Omdat het Vaderland, U waerd gebleven, 
Nog boven al by U den voorrang heeft; 
Omdat gy in zyn tael het jeugdig leven, 
De schoonheid eener telg van 't noorden voelt; 
Omdat een vlaemsche ziel U de eedle borst doorwoelt! 

{==17==} {>>pagina-aanduiding<<}

Daerom wydt U de zangster deze klanken, 
Dit maetgeluid dat op het blank papier 
Ter neêrstroomde uit de halfvermolmde lier 
Die aen natuer alleen haer' toon moet danken. 
En zyn van het inwendig blakend vier 
Dees noten niets dan doffe, flauwe spranken, 
Dit moge U doen beseffen welk een' gloed 
Één diep gevoel ontsteekt in 't dichterlyk gemoed. 
 
o Ja, de ziel der dichteren is even 
Als 't spiegelvlak des waters, dat hergeeft 
Aen 't oog al wat er zichtbaers over zweeft: 
Dat, onberoerd, de zonnen doet herleven, 
Maer zich ontstelt en rimpelt, trilt en beeft, 
Zoo haest er ruwe winden over streven; 
En dat, wanneer het zwerk van stormen zwelt, 
Zyn forsche stem verheft en schrikbre ontroering meldt! 
 
De zonnen zyn de deugden onzer dagen! 
De ruwe winden zyn de rampen al 
Die heerschen in dit ondermaensche dal, 
De ontelbre ellenden en de ontelbre plagen 
Die de ondeugd gaerne wydt aen 't blind geval! 
De stormen die op onzen leeftyd jagen 
Zyn het belang, de driften en 't geweld; - 
Wie vraegt hoe 't in de ziel des dichters is gesteld! 
 

{==18==} {>>pagina-aanduiding<<}

En als de dichter dan, van gloed aen 't blaken, 
Met tranend oog rondom zich henen staert, 
En niets dan stof tot rouw of toorn ontwaert; 
En als hy 't vuer voelt in zyn borst ontwaken, 
Dat heilig vuer, dat hem een trilling baert, 
En hem verpligt een forsch geluid te slaken; 
o Dan, dan is 't hem zoet een' waerden maet 
Te ontmoeten, die hem hoort en die zyn tael verstaet! 
 
Die hem verstaet wanneer zyn ruwe toonen 
Hem spreken van eene eeuw die deugd bespot; 
Waerin en eigenbaet en zelfgenot 
By drift en hoogmoed in de harten woonen; 
Waerin het hoog vernuft heet als men God 
En 't heilgeloof der toekomst stout durft hoonen; 
Waerin de mensch geene andre altaren bouwt 
Dan voor de almogendheid van 't albeheerschend goud! 
 
Hoe weinig heeft die eeuw van vroeger tyden, 
Wanneer een heilig vuer de harten zacht 
In een smolt, door gevoel en liefdekracht, 
Om in elkaers genot zich te verblyden! 
Hoe weinig hebben wy van 't voorgeslacht, 
Dat 's hemels vrienden zag in al die lyden; 
Dat 's hemels gunst in 's lyders zegen zocht, 
En naest het Huis van God het heerlyk Godshuis wrocht. 
 

{==19==} {>>pagina-aanduiding<<}

Het was in zulk gesticht van vroeger dagen, 
In zulk een overschot van beter' tyd, 
Waeraen gy al de kracht uws geestes wydt, 
Dat ik eerst hoorde van uw' naem gewagen, 
Die daer door droeven werd gebenedyd. 
Ontroerd van 't geen aldaer myne oogen zagen, 
Greep ik verrukt naer de ongekuischte lier, 
En 't is ook met uw' naem dat ik deez' blaedren siert! 



{==20==} {>>pagina-aanduiding<<}




{==21==} {>>pagina-aanduiding<<}

De zinnelooze. (1837.)


{==22==} {>>pagina-aanduiding<<}


{==23==} {>>pagina-aanduiding<<}

I.


Het godshuis.


{==24==} {>>pagina-aanduiding<<}


{==25==} {>>pagina-aanduiding<<}


De menschheid! de menschheid! o God van hier boven, 
Wat raedsel, waer Gy slechts 't geheimwoord van kent! 
Wat eeuwige stof om uw goedheid te loven! 
Wat afgrond van boosheid en ramp en ellend! 
Hoe zalig een telg uit uw' boezem gerezen, 
Zoo lang als uw licht haer geleidt en haer sterkt! 
Hoe aeklig een beeld van verschrikking en vreezen, 
Zoo haest als uw straffende vinger haer merkt! 
 

{==26==} {>>pagina-aanduiding<<}

't Is zoet en verheugend die telg te beschouwen, 
Wanneer zy in deugd en in liefde zich kleedt; 
Wanneer zy den glans van haer' geest mag ontvouwen, 
Een glans waer zy d'engel op zyde mée treedt. 
Hoe schoon in den traen van den troostenden broeder, 
Die ook in ellendigen broederen ziet; 
Hoe treffend in 't oog van de teedere moeder, 
Dat stroomen van liefde op den zuigeling giet! 
 
Maer heillooze menschheid, zoo haest haer de driften 
Bestormen en jagen op 't spoor van het kwaed; 
Als hoogmoed of haet haer het leven vergiften, 
Als gansch hare wellust in 't misdryf bestaet! 
o Vreeslyk, wanneer zy, uit wraek ongenadig, 
Op 't bloedige slagveld zich-zelve verscheurt; 
Wanneer ze op 't schavot of in kerkers, misdadig, 
De vryheid of 't schuldige leven verbeurt. 
 
Doch heilloozer nog en al meer te beklagen, 
Wanneer haer het licht van de rede is ontzegd; 
Wanneer zy het lot van de dieren moet dragen; 
Wen zinneloosheid op haer' schedel zich hecht! 
Ja, slagveld en kerker zyn nare tooneelen, 
Maer 't akelig Godshuis biedt droever gezicht, 
Waer de ergste der rampen die de aerde kan teelen 
Op 't hoofd van rampzalige onschuldigen ligt! 
 

{==27==} {>>pagina-aanduiding<<}

Daer toont zich de menschheid in al hare ellende, 
Verdreven tot 's levens verwyderdste grens; 
Gelyk aen de plant die haer leven nooit kende, 
Verbryzeld, vernietigd, een spot van den mensch. 
Daer scheuren de bitterste pynen de harten, 
Met doornen geworteld in 't diepst van 't gemoed, 
Die heviger vlymen dan tastbare smarten, 
Dan wonden des vleesches, dan stroomen van bloed. 
 
Men hoort er geluiden, men ziet er gebaerden 
Te voren nog nimmer gezien of gehoord; 
En echter geen een van die schuldlooze ontaerden 
Kan melden wat dolk hem den boezem doorboort. 
Ontzettend tooneel! wen de heillooze kranken, 
Die onder de schokken des lydens vergaen, 
De lucht doen weêrgalmen van juichende klanken, 
En meenen dat andren hun lyden verstaen! 
 
Van waer dan die wanorde in 't edelst vermogen 
Door God aen de kindren der aerde bedeeld? 
Is dan onze geest niet een vonk uit den hoogen, 
Onstoflyk geschapen naer 's Eeuwigen beeld? 
o Ja, maer eilaes! aen het ligchaem verbonden, 
Onmerkbaer vereenigd zoo lang dit bestaet. 
Dat ligchaem is broos, wordt zoo schielyk geschonden, 
En wie telt de bronnen, de vormen van 't kwaed? 
 

{==28==} {>>pagina-aanduiding<<}

Wat heiliger deugd dan de vreeze des Heeren! 
Zy geeft van den hemel een' voorsmaek op aerd. 
Maer wee, zal in schrik deze vrees ooit verkeeren; 
Die schrik wordt een ramp die de zielen ontaerdt - 
Wat zaliger heil dan de zuivere liefde! 
Doch als haer het voorwerp des minnens verliet, 
Hoe menig een hart dat zy doodelyk griefde, 
Hoe menig een geest dien zy krookte als een riet! 
 
En worden zelfs deugden een bron van gevaren, 
Kan 't reinste gevoelen in waenzin vergaen, 
Wat zullen de stoflyke rampen dan baren, 
Wat zal er uit brandende driften ontstaen! 
Wat zullen de krankten die 't ligchaem beroeren, 
Wat zal de fortuin die hoogmoedigen slaet, 
Wat de eerzucht, de waen, die de zinnen vervoeren, 
De wanhoop, de wellust, en 't looze verraed? - 
 
Doch zie, in den drang wat verteedrende wezens: 
Daer zyn er met blinkende deugden versierd, 
Wier daden, geen voorwerp des schrikkens of vreezens, 
De zachtste, de vleijendste liefde bestiert. 
Daer zyn er van wie men geneigd is te vragen 
Of wel hunne ziel nog verblyft op deze aerd; 
Of zy niet de kroone der heil'gen reeds dragen, 
Die God in den hemel voor hen heeft bewaerd. 
 

{==29==} {>>pagina-aanduiding<<}

Daer zyn er die niets van den mensch meer behouden 
Dan enkel de vorm nog waerin zy bestaen: 
Die even als 't brullende dier uit de wouden 
't Gebit in hunne yzeren traliën slaen! 
Daer zyn er die driftig naer gruwelen haken, 
Die dorsten naer 't bloed van een weereloos kroost; 
Daer zyn er wie schendige hartstogten blaken, 
Waervoor zich de zangster omsluijert en bloost! 
 
En echter zy hebben geen misdaed bedreven; 
Of kunnen onnoozelen 't misdryf begaen? 
Neen! meest uit een ramp van 't rampzalige leven 
Is dees hunne onheelbare ramp eens ontstaen. 
Hun geest was voor 't yzeren noodlot te teeder, 
Te teêr voor hun gloeijend en smeltend gevoel; 
Één slag dezes lots viel te hard op hen neder, 
En stortte ze op eens in der jammeren poel! 
 
o Ryken, gelukkigen, grooten der aerde! 
Die al de genoegens des levens geniet, 
Vergeet niet dat ook eene moeder hen baerde, 
Vergeet deze onschuldige ellendigen niet! 
Vergunt hun een wyk voor de guerheid des weders, 
Vergunt hun by nooddruft wat lucht en wat licht; 
En zyt gy gestemd tot iets roerends en teeders, 
Verneemt wat ik hoorde in het somber Gesticht! 



{==30==} {>>pagina-aanduiding<<}




{==31==} {>>pagina-aanduiding<<}

II.


De zuster van liefde.


{==32==} {>>pagina-aanduiding<<}


{==33==} {>>pagina-aanduiding<<}


Een jonge zuster leidde ons binnen: 
Een telg des hemels waer zy trad, 
Die slechts den naem van Leontine, 
Niets anders van de wereld had. 
 
De liefde die de zielen heiligt, 
Die Godes zoon tot ons bewoog, 
Des hemels reine, pure liefde 
Glom in haer neêrgeslagen oog. 
 

{==34==} {>>pagina-aanduiding<<}

Die liefde klonk in hare stemme, 
Zoo zacht als zilvren toongeluid; 
Die liefde zweefde in haer gebaerden 
En blonk door gansch haer wezen uit. 
 
Zy was wel teeder als een bloeme, 
Zy was wel bleek als 't wassenbeeld, 
En toch werd zelden vrouw der aerde 
Met zulk een schoonheid toebedeeld. 
 
In 't witte saeijen kleed gedoken, 
(Voor zoo veel schoons te ruw een dos) 
Geleek ze een pas ontloken lelie, 
Verborgen in een bed van mos. 
 
Verschaf my Rubens' eeuwge kleuren, 
En 'k zal haer schildren met dien gloed, 
Maer nooit de zaligheid verbeelden 
Die doorstraelde in zoo 'n kalm gemoed. - 
 
De hemel, ach, laet zware plagen 
Op 't ongelukkig menschdom toe, 
Maer hecht niet zelden versch gebloemte, 
Ja roozen aen zyn geesselroè. 
 

{==35==} {>>pagina-aanduiding<<}

En wat zyn ze anders dan gebloemte, 
Dan roozen in dees wildernis, 
Die teedre wezens, wier heel leven 
Een grootsch, gestadig offer is? 
 
Geboren in den schoot der weelde, 
Om jeugd en schoonheid aengebeên, 
Verstooten ze al 't genot der wereld, 
En vlieden zy naer 't kruishout heen. 
 
Zy vliên er heen, om haer' Geliefden 
Te volgen op zyn heilig spoor; 
Om boet te plegen voor heel 't menschdom, 
Te bidden nacht en dagen door; 
 
Om ongelukkigen te minnen, 
Om lydenden van troost te zyn; 
Om zalf op elke wond te gieten, 
Om heul te biên aen elke pyn! 
 
En hier in 't woonhuis der ellende, 
Hier waer de reus der rampen heerscht, 
Hier oefnen zy haer liefdedaden, 
Haer heilge zending liefst en eerst! 
 

{==36==} {>>pagina-aanduiding<<}

o Schepper! laet ge in andere oorden 
Geen zulke dierbre wezens toe, 
Wie mint daer uwe ellendelingen, 
Wie kroont daer uwe geesselroê? - 
 
Dan, 't was de zuster Leontine 
Die ons geleidde in het gesticht. 
Een engel by verworpelingen 
Der kunne - in duisterheên een licht! 
 
Daer waren er by honderdtallen, 
Vervoerd, of bly, of droef van aerd; 
Van wanhoop of van woede schreeuwend, 
Doch alle op 's zusters wenk bedaerd. 
 
Wanneer zy zich aen haer vertoonde, 
Hoe diep geschokt in zin en ziel, 
Was 't of het nevelfloers der rede 
Een stond van voor hare oogen viel. 
 
Wy zagen er die, als gevoelloos, 
Met de oogen op één punt gerigt, 
By 't naedren van de dierbre zuster, 
Een glimlach vormden op 't gezicht. 
 

{==37==} {>>pagina-aanduiding<<}

Wy zagen er wier stemmen brulden 
Met bovenmenschelyke kracht, 
En die een enkel woord der zuster 
Tot innige bedaerdheid bragt. 
 
Wy zagen er die tranen stortten, 
Ten prooi aen 't onverdraeglykst leed, 
En die haer natte wangen droogden 
Aen d'onderzoom van 's zusters kleed! 
 
En wat 's de reden van dien invloed 
Op schepslen van de Rede ontbloot? 
Alleen de kracht dier wondre neiging 
Die werkt op ieder rampgenoot! 
 
De zuster kende all' deze vrouwen, 
Tot in de plooijen harer ziel; 
Zy wist wat ieders kwael behoefde, 
Wat elk bedroefde of elk beviel. 
 
Zy deelde aen elk die neiging mede 
Die hart aen harten kleven doet, 
Zy bragt aen ieder heul en heeling, 
En heerschte aldus op elks gemoed. 
 

{==38==} {>>pagina-aanduiding<<}

Zy wist de bron van aller kwelling, 
En menig naer en droef verhael 
Ontvloeide soms haer maegdenlippen, 
Verscheurend zonder woordenprael. 
 
Hier was 't een offer van de driften, 
En daer een offer van de ellend; 
Nu was 't een offer van de krankheid, 
En dan van rampen ongekend. - 
 
‘Maer, waerde zuster, waerom fronst gy 
Op eens zoo angstig het gelaet, 
En waerom zoekt gy onze kleine, 
Die ginder aen die tralie staet?’ 
 
Zy sprak geen enkel woord, de zuster, 
Maer snel gelyk een bliksemschicht 
Was zy gevlogen tot de tralie, 
En had ze 't kind er van geligt. 
 
Zy zette 't zoo angstvallig neder, 
En 't scheen zy stortte een dankgebed, 
Als iemand die in lyfsgevaren 
Een' ander 't leven heeft gered. 
 

{==39==} {>>pagina-aanduiding<<}

En nauw was 't meisjen wat verwyderd, 
En nauw vat zy haer moeders hand, 
Wanneer een bleek ontvleescht geraemte 
Zich vreeslyk aen de tralie spant. 
 
Hare opgespalkte blikken gloeiden, 
(Want dat geraemte was een vrouw) 
En vlamden op de lieve kleine, 
Alsof zy haer verslinden wou. 
 
Zy stak haer beenderige vingren 
Door 't yzer naer het meisjen uit, 
En deed met kracht haer tanden klettren, 
En sloeg een vreemd en wild geluid. 
 
En 't was niet zonder moeite en pooging, 
En na het kind verborgen was, 
Dat dan de zuster haer verwoedheid 
Met zachte streeling wat genas. 
 
‘Geloofd zyn Jesus en Maria!’ 
Sprak Leontine, als opgebeurd, 
‘Dat wy geen tweede schouwspel zagen 
Van 't geen hier onlangs is gebeurd!’ 
 

{==40==} {>>pagina-aanduiding<<}

‘o Waerde zuster, gun verschooning: 
Wy zien u met bewondring aen, 
Maer kunnen van uw ras verschrikken 
Noch van uw woorden iets verstaen. 
 
Wie is dan deze zinnelooze, 
Zoo vreeslyk en verwoed van aerd; 
En wat, wat kon zy tegen 't meisjen, 
In d'yzren kooi zoo streng bewaerd? 
 
En zeg, wat was dan 't aeklig schouwspel 
Waervan gy als met yzing spreekt? 
o Waerde zuster, doe 't ons kennen, 
't Zy als een gunst u afgesmeekt!’ 
 
En met haer tedere englen-zachtheid 
En treffend zonder woordenprael, 
Deed ons de maegdelyke zuster 
Een zielontroerende verhael. 





{==41==} {>>pagina-aanduiding<<}

III.


De zinnelooze.


{==42==} {>>pagina-aanduiding<<}


{==43==} {>>pagina-aanduiding<<}


‘Die gy daereven mogt beschouwen 
Als razende ondier uitgespat, 
Was, eer de kwael haer had gevat, 
In een nabygelegen stad 
De bloem der vrouwen. 
 
Gezondheid, weelde en overvloed, 
Een geest vol gaven daerbeneven 
Was haer in ruime maet gegeven, 
Met alles wat het aerdsche leven 
Beminnen doet. 
 

{==44==} {>>pagina-aanduiding<<}

Men zegt dat over vrouwentrekken 
Nog nooit zoo 'n waes van schoonheid hing: 
Dat zy een glans was waer ze ging, 
En eerbied en bewondering 
Alom kon wekken. 
 
Men zegt dat haer verheven ziel, 
Waerin ze een' schat van deugden gaerde, 
Haer' leest in schoonheid evenaerde; 
Dat de aelmoes met verhoogde waerde 
Haer hand ontviel. 
 
Dat stille godsvrucht haer versierde, 
Gelyk een balsemgeur de lucht: 
En dat zy zelden zonder vrucht 
Voor lydenden haer smeekgezucht 
Ten hemel stierde. 
 
Één bede bleef haer lang ontzegd: 
't Was dertien jaren reeds geleden 
Sints zy den echt was ingetreden, 
En nog geen spruit van teederheden 
Bloeide in dien echt. 
 

{==45==} {>>pagina-aanduiding<<}

Dan eindelyk, der menschen hoeder 
Scheen nu geroerd door haer verdriet: 
Hy toond' haer in een bly verschiet, 
Waer hy de hoop in schittren liet, 
Den naem van moeder. 
 
Wie kan bedenken hoe verheugd 
Het hart nu sloeg der half-beschroomde; 
Van welk een zaligheid zy droomde, 
En hoe haer 't bloed nu sneller stroomde, 
Van hoop en vreugd. 
 
En hoe zy reeds in haer gedachte 
Den wensch haers levens zag gelukt: 
Een zuigling aen haer borst gedrukt, 
Een vader die als gâ, verrukt 
Haer tegenlachte! 
 
Wanneer zy nu haer' echtgenoot 
Geens anders heil meer zag benyden, 
Dan dacht ze aen geen verleden tyden; 
Dan verwde 't zaligend verblyden 
Haer wangen rood. 
 

{==46==} {>>pagina-aanduiding<<}

Zy vlood ten outer ieder morgen, 
En smolt er gansch in zielsgenot, 
En droeg haer vrucht daer op aen God, 
En bad Maria om voor 't lot 
Dier vrucht te zorgen. 
 
Maer wie haer heil beseffen mag 
Wanneer zy schrikbre weeën tartte, 
En na de ondragelykste smarte, 
Een kindjen drukkend aen heur harte, 
Zich moeder zag? 
 
Eilaes! dat heil mogt luttel duren: 
De ontroering sloopte gansch heur kracht; 
Door 't hevig wee in zwym gebragt, 
Moest zy in koortsvlam heel den nacht 
Haer vreugd bezuren. 
 
Het spruitjen was zoo zwak, zoo teêr, 
Dat men geen stond den doop vertraegde; 
En toen de ontwaekte moeder vraegde: 
“Waer is myn engel?” - iemand klaegde: 
“By God den Heer!” 
 

{==47==} {>>pagina-aanduiding<<}

Wanneer zy deze woorden hoorde 
Zag zy verwilderd in het rond; - 
Een bang gegil ontvlood haer' mond, 
Alsof een moordpriem haer een wond, 
In 't harte boorde. 
 
En in bezwyming neêrgestort, 
Zag men de doodverw haer bekruipen, 
En 't zweet haer van het voorhoofd druipen, 
Als iemand die door vreesbre stuipen, 
Gemarteld wordt. 
 
Haer schyndood duerde twee paer dagen; 
En toen haer oog weêr openging, 
Toen was zy dat afzigtlyk ding, 
Toen was zy die ellendeling 
Die wy daer zagen. 
 
Haer rede was hetzelfde lot 
Als haer onnoozel wicht beschoren: 
Zy vloden zaem naer hooger kooren. 
En 't eerste woord dat zy liet hooren 
Was vloek op God! 
 

{==48==} {>>pagina-aanduiding<<}

“Hy heeft my,” riep ze in haer verwoedheid, 
En 't hair zich rukkende uit het hoofd, 
“Hy heeft myn kroost, myn bloed geroofd, 
Waerom dan nog aen Hem geloofd, 
Of aen zyn goedheid!” 
 
Dus brulde en woedde ze even fel. 
Zy dreigde ze allen te verslinden 
Die haer omringden en beminden, 
Tot men verpligt was haer te binden 
Daer in die eel. - 
 
De hand des Heeren reikt den beker 
Des lydens aen zyn liefste kroost: 
En zy voor wie de menschheid bloost 
Zyn zeker van een hooger troost, 
Des hemels zeker! 
 
En daerom is 't dat wy hun pyn, 
Hun lyden te verzachten poogen 
Met al wat liefde kan betoogen, 
Opdat zy ons by Gode mogen 
Gedachtig zyn!’ 





{==49==} {>>pagina-aanduiding<<}

IV.


De razerny.


{==50==} {>>pagina-aanduiding<<}


{==51==} {>>pagina-aanduiding<<}


De lieve zuster Leontine 
Brak af en poosde een stond, 
En zag weêr met benauwde blikken 
Naer onze kleine rond; 
Doch scheen geruster, toen ze op 't grasplein 
Haer slapend vond. 
 

{==52==} {>>pagina-aanduiding<<}

‘o Waerde zuster, onze kleine 
Wekt alle uw zorg en angst. 
't Is vreemd, van u en van de moeder 
Zyt gy voor haer het bangst. 
En toch, gy zwygt daervan de reden 
En prikkelt onz' verlangst. 
 
Wat was dan toch 't ontzettend schouwspel 
Dat gy hier onlangs zaegt 
Van deze ontzinde, deze moeder 
Zoo overwaerd beklaegd? 
Ten ware 't een geheim bevatte, 
Dan bleef het ongevraegd!’ 
 
De zuster scheen niet zeer genegen 
Tot eenig verder woord, 
Als iemand die in 't stille peinzen 
Ongaerne wordt gestoord; 
Alleen op ons herhaelde bede 
Hernam ze, en ging dus voort: 
 
‘o Neen, 't is geen geheim, beminde, 
Geen moeit die ik me ontzie, 
Maer een bedroevende gedachte, 

{==53==} {>>pagina-aanduiding<<}

Maer een herinring, die 
My telkens op een nieuw doet beven 
Als ik een kindjen zie. - 
 
Die zinnelooze dan, werd razend 
In 't godshuis aengebragt: 
Een jaer verliep, en hare krankheid 
Was reeds verligt, verzacht; 
Zoo dat zy tusschenpoozen kende 
Van rede en denkingskracht. 
 
En daerom werd zy thans ook minder 
Dan by haer komst bewaekt; 
En daerom werd zy uit haer banden 
By poozen soms geslaekt, 
En had zy zelfs, voor korte stonden, 
De vrye lucht gesmaekt. 
 
Nu kwam een eedle weduwvrouwe, 
Tot milde daên gezind, 
In ons gesticht, verzeld van dienstmaegd 
En van haer eenig kind, 
Door de eerbre moeder tot aenbiddens - 
Welligt te zeer bemind. 
 

{==54==} {>>pagina-aanduiding<<}

Het was een lief tweejarig meisjen, 
Een bloempjen voor den Heer; 
Met englenlachjes op het aenzicht, 
En oogjes blauw en teêr, 
En blonde vlechten langs de schouders, 
En honderd gaven meer. 
 
Het kindjen dartelde om ons henen, 
En joeg een' vlinder na. 
De moeder en de dienstmaegd sloegen 
Het echter zorglyk gâ. 
Een' enklen stond was 't uit hare oogen, 
Eilaes! en 't was te spâ. 
 
Daer hoort men 't kleine wichtjen kermen 
En weenen droef en bang; 
Daer vliegen moeder beide en dienstmaegd 
Door hof en zael en gang; 
Maer niemand vindt het droeve schepsel, 
Al zoekt men nog zoo lang. 
 
Er valt my een gedachte binnen, 
Een lichtstrael van omhoog: 
Ik yl naer deze zelfde tralie 

{==55==} {>>pagina-aanduiding<<}

Waer fluks uw kleine aen boog, 
En, God! welk een gezicht vertoont zich 
Aen myn verbysterd oog: 
 
Het kindjen by de zinnelooze 
En met haer in haer bed! 
En onder haer vervoerde omarming 
Schier stikkend en verplet! 
Het engeltje in den klauw der booze! 
En hoe 't daer uit gered? 
 
Eerst wilde ik zacht gestreel beproeven 
Gelyk ik altoos doe, 
En smeekend dat zy 't kindjen gave 
Sprak ik haer minzaem toe; 
Maer zy, met eenen sombren spotlach, 
Riep luid en bitsig: ‘hoe!’ 
 
‘Hoe! zoudt gy 't my alweêr ontrooven, 
Me ontstelen wreed en laf! 
o Neen! o neen! het zal my blyven, 
My blyven tot in 't graf; 
Wat God my tweemael heeft gegeven 
Sta ik geen tweemael af! 
 

{==56==} {>>pagina-aanduiding<<}

o! Zoudt gy dan zoo wreed zyn, zuster, 
En voor myn tranen blind? 
Of hebt ge dan uwe eigen moeder 
Haer streeling niet bemind? 
En ziet gy niet in my de moeder, 
De moeder van haer kind? 
 
o Ja, dit zyn wel 's vaders trekken! 
Dit 's wel myn eigen oog, 
Waermede ik in myn' schoonen bloeityd, 
Zoo menig hart bewoog; 
Een oog zoo blauw als daer die hemel 
Waerheen myn liefling vloog. 
 
Zeg, zeg my, weêrgevonden engel, 
Zoo lang door my verbeid, 
Zeg, heeft de moeder Gods Maria 
U ginder wel gezeid 
Hoe dikwyls om uw vlugt naer boven 
Uw moeder heeft geschreid? 
 
Maer nu heeft zy me u weêrgegeven: 
o! Ze is zoo wonder goed! 
Zy weet het best wat moeders lyden 

{==57==} {>>pagina-aanduiding<<}

Wier teeder harte bloedt. 
Zie, 'k val haer met myn schat in de armen, 
Uit dankbaerheid te voet!’ - 
 
Zy liet zich op de kniën zygen, 
En roerde lip en mond, 
Alsof zy inderdaed een bede 
Van dank ten hemel zond, 
En hief dan weêr, in wild verrukken, 
Het kindjen van den grond. 
 
Hier was de weduw toegevlogen, 
En als de ontstelde zag 
Hoe wreed gedrukt in beendrige armen 
De vreugd haers levens lag, 
Toen stapt ze naer de zinnelooze 
En dreigt ze met een' slag. 
 
Nu stygt de woede der ontzinde 
Op eens ten hoogsten top: 
Zy heft het kindjen by de voeten 
Met beî haer handen op, 
En spreekt: ‘wie my of 't kind durft naedren, 
Zoo klief ik het den kop!’ 
 

{==58==} {>>pagina-aanduiding<<}

En hier, hier maekte ze een beweging 
Door niemand ooit geloofd: 
Zy zwaeide 't kindjen als een slinger 
Al gonzend boven 't hoofd! 
Wy allen dachten dat het leven 
In 't wichtjen was gedoofd. 
 
En dan, dan kuste zy het weder, 
En huilde: ‘o, zoo ik wist!.... 
Ziet, neen, ik wil myn kind niet dooden, 
Het lyk wierd me ook betwist, - 
Ik delf het in my-zelv'! Gy, maekt dan 
Voor beiden ééne kist!’ 
 
En haer gezicht stond woest en vreeslyk, 
Met zaêmgetrokken spier. 
Hare oogen gloeiden in de holten, 
Gelyk een vlammend vier. 
En nu geleek zy, neen, geen mensch meer, 
Maer een verscheurend dier. 
 
De weduw zonk in onmagt neder: 
Men nam dien stond te baet, 
Om haer te dragen op een rustbed, 

{==59==} {>>pagina-aanduiding<<}

Beducht voor zulk een staet, 
En vreezend dat van schrik zy sterve. 
Maer met het kind wat raed? 
 
Wat raed? ach! niemand wist er eenen. 
In zulk een' bangen nood 
Scheen elk, geslagen van bedwelming, 
Als van begrip ontbloot, 
En spraekloos staerden wy op 't schouwspel, 
Benepen tot den dood! 
 
Een glim van hoop bleef slechts nog over: 
Misschien, zoo men haer wou 
Aen haer vervoering overlaten, 
Dat zy bedaren zou; 
Dat haer de slaep zou overvallen, 
En oopnen haer den klauw! 
 
Het was zoo. Nauw een uer verlaten, 
Had zy zich neêrgezet; 
En nog een kwaertuers verder, sliep ze 
By 't kindjen op haer bed. 
Men drong in stilt de tralie binnen.... 
En - 't meisjen was gered! 
 

{==60==} {>>pagina-aanduiding<<}

Gered, maer God, in welk een toestand, 
Na zoo veel wreeds en naers! 
Het lyfjen overdekt met striemen, 
De wangjes blauw en paers, 
Het oog gesloten, en een zweetdrop 
Aen ieder strengjen hairs! 
 
En nauw was t' kindjen haer ontnomen, 
Wanneer zy opwaerds schiet, 
En nu door razerny verwonnen, 
Zich eensklaps zinken liet. 
Een vlokkend schuim kookte op haer lippen.... 
o Vraeg my verder niet!’ 





{==61==} {>>pagina-aanduiding<<}

V.


Rouw en troost.


{==62==} {>>pagina-aanduiding<<}


{==63==} {>>pagina-aanduiding<<}


De zuster ging henen - ging henen, bewogen. 
Door smartlyk herdenken geschokt in de ziel, 
Zwol menig een traen in haer engelen-oogen, 
Die paerlend als dauw langs haer aengezicht viel. 
En wy, door het zien der ontzinde verslagen, 
Door 't aeklig verhael van de zuster verplet, 
Wy wilden niet verder meer weten of vragen, 
En volgden ontroerd en verbysterd haer' tred. 
 

{==64==} {>>pagina-aanduiding<<}

‘Maer wie dan toch de edele moeder mag wezen, 
Zoo deerlyk geschokt door den schrik van 't geweld 
Dat zy, voor haer kind, van de kranke moest vreezen? 
En zyn zy gelukkig nog beiden hersteld?’ 
Zoo spraken wy, later, met vrienden te zamen. 
Men wees ons op 't kerkhof een plekjen, en daer 
Beneden een treurwilg een' zerk met twee namen: 
Ginds slapen de moeder en 't kindjen te gaêr.... 
 
En dikwyls nadien kwamen sombre gedachten 
Het hart ons met rouw en met bitterheid slaen: 
Hoe luttel de kindren der menschen zyn te achten, 
Zelfs die, met de gunsten des lots overlâen. 
Hoe schoonheid en rykdom en geest en vermogen, 
En al wat wy vieren met roem en met lof, 
En al wat den mensch kan in waerde verhoogen, 
Toch altoos maer kleeft op vergankelyk stof. 
 
Hoe zy, die met groenende lauweren prykend, 
En zy, die op troonen als goden aenbeên, 
En zy, die het menschdom met kennis verrykend, 
Zich hoog zien verheffen by 't lage gemeen; 
Hoe zy, die om de oorzaek der dingen te weten, 
De waerheid ontblooten van schaduw en schyn; 
Hoe zy, die de breedte der hemelen meten, 
Slechts broederen van onze zinlooze zyn! 
 

{==65==} {>>pagina-aanduiding<<}

Slechts broederen van deze ellendige ontzinde, 
Die eenmael haer aendeel van gaven ook had; 
Wier deugden en schoonheid de wereld ook minde, 
Die 't hart van een' tederen ega bezat; 
En die, door één hevigen ramp eens gebryzeld, 
Verplet als de bloem die voor 't ploegyzer zwicht, 
Thans zorglyk bewaekt en gekluisterd, gegyzeld, 
Beneden het roofdier gevallen daer ligt! - 
 
Ontroerde verbeelding! wat treurige schimmen, 
In schittrende stralen van glorie gehuld, 
Doet gy voor myn oog uit het doodenryk klimmen? 
Hun blik is met somberen weemoed vervuld. 
Een jongeling de eene, in den bloeityd der jaren, 
Wiens schedel de vlam van een licht overstraelt, 
Uit hem in 't gebied van de kennis gevaren, 
Doch 't brein overneveld, ten grave gedaeld! 
 
En de andere een vorst uit het ryk der gedachte, 
Met de eeuwig omlauwerde harp in de hand, 
Wien 't hoog kapitool met de gloriekroon wachtte, 
Wanneer hy ontsliep met gebryzeld verstand! - 
Pascal! groote geest, door geen grooter verwonnen, 
En Tasso! vernuft dat my sidderen doet; 
Gedoofde, verwoeste, gevallene zonnen, 
Gy offers des waenzins, weest me eeuwig gegroet! 
 

{==66==} {>>pagina-aanduiding<<}

Terwyl we u herdenken, doorluchtige schimmen, 
Gevoelen wy dat ons een huivering slaet: 
Wy ook trachten hooger den berg op te klimmen, 
Al smachtend naer 't licht waer de geest zich in baedt. 
En is al ons haken naer kunst en naer kennis, 
Ons streven naer waerheid en zedelyk schoon, 
In de oogen der Almagt ligt roeklooze schennis? 
Bereiden we ons ligt dus uw noodlot ten loon? 
 
Verbeelding, laet af! o het hart zou verdorren, 
De hoop zou vergaen in de moedigste ziel, 
En 't schepsel zou tegen den Schepper ligt morren, 
Zoo zulk een vertoog voor geen zaliger viel. 
Maer heil ons! wy zien in het duister ook lichten, 
De bloem op de heide, de bron in de rots; 
Wy zien by het lyden het weldaden-stichten, 
Wy zien overal de voorzienigheid Gods! 
 
En daerom, wanneer wy de menschheid beschouwen, 
Zoo vinden wy midden in deze woestyn 
Ook lagchende oäsis en frissche landouwen, 
Waer heilige deugden 't gebloemte van zyn. 
Wy vinden er wezens die 't vooroordeel tarten 
Om hemelsche daden te plegen op de aerd; 
Wy vinden er waerde en grootmoedige harten, 
En blinkend vernuft aen de liefde gepaerd! 
 

{==67==} {>>pagina-aanduiding<<}

Vincenten a Paulò! uw namen zyn lichten 
Die de aerde overglansen met koestrenden gloed, 
Uw daden zyn zegen, uw woorden zyn schichten 
Der hemelsche liefde in elk teder gemoed. 
Hoe vruchtbaer is 't zaed dat gy wierpt in de voren, 
Voor 't menschdom een oogst van het voedendste graen; 
Daer uit is een abt de L'Epée eens geboren, 
Daer uit is een Triest voor ons Belgie ontstaen! 
 
En zulke verhevene wereld-behoeders, 
En zulke verbeelders van 't engelendom, 
o Kindren der menschen, zyn ook onze broeders! 
De geur hunner deugden verspreidt zich alom: 
Maer deugden en gaven, hoe waerdig, hoe heilig, 
Zyn tegen de rampen alleen niet bestand; 
Zy maken alleen geene ellendigen veilig, 
Maer eischen de hulp van een hoogere hand. 
 
o Godheid! voor wie alle schepselen knielen, 
Die staemlen uw goedheid, uw magt en uwe eer, 
Zie neder op 't stof dat Gy wildet bezielen, 
Zie op den geringste uwer dienaren neêr. 
Laet plagen en kwalen het ligchaem hem krenken, 
Behandel dat ligchaem als nietigen slaef, 
Maer laet hem de magt om uw magt te overdenken, 
o Laet hem den geest ongeschonden en gaef! 
 

{==68==} {>>pagina-aanduiding<<}

En gy, o gelukkigen, grooten der aerde, 
Die 't droevige noodlot van lydenden ziet, 
Vergeet niet dat ook eene moeder hen baerde, 
Vergeet toch de onschuldige zinloozen niet! 
Vergunt hun een' wyk voor de guerheid des weders, 
Vergunt hun wat zoets voor het haveloos lyf; 
En zyt gy gestemd tot iets roerends en teders, 
Gaet heen, en doorwandelt hun somber verblyf! 


December 1841.



{==69==} {>>pagina-aanduiding<<}

[Nawoord]

By het schryven der tiende strophe in den eersten zang onzes gedichts, hadden wy het oog op eenige plaetsen uit het werk getiteld: Fragments psychologiques sur la folie, par François Leuret, docteur en médecine, bladz. 264 en 289, en uit het traktaet les phrénopathies, ou doctrine nouvelle des maladies mentales; par J. Guislain, bladz. 38 en 390. Wy hebben niet voegzaem geoordeeld deze plaetsen alhier overtebrengen.
Wat betreft de fragmenten welke wy by het schryven der elfde strophe van den eersten zang voor oogen hadden, liever verzenden wy den lezer tot de aengehaelde werken, dan onze tafereelen, door het verhael van walgelyke daedzaken en het vertoon van besmeurde beelden, te ontluisteren.

{==70==} {>>pagina-aanduiding<<}




(1) Zie de Middelaer, Eerste jaergang, bladz. 55.

(2) Zie de werken van Guislain, Leuret, Esquirol, enz.; passim.

(1) Men zie deswegens het verhael eener gebeurtenis, medegedeeld in het Bulletin de la société de Médecine de Gand, du 6 avril 1841.

(1) Zie Michaut, Histoire des Croisades.


