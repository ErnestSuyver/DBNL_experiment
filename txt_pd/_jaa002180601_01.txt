



Jaarboek van de Maatschappij der Nederlandse Letterkunde, 1806
logo_mnl__01

GEBRUIKT EXEMPLAAR
exemplaar universiteitsbibliotheek Leiden, sign.: 365 A8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 1 van Hooimaand 1806’.
 
REDACTIONELE INGREPEN
p. 12: de ondertekening in handschrift ‘M. Siegenbeek’ is tussen vierkante haken gezet
p. 13: de onleesbare ondertekening in handschrift van datum en handtekening is vervangen door ‘[...]’
In de Jaarboeken zijn hier en daar koppen toegevoegd, deze zijn tussen vierkante haken gezet.De blanco pagina's (p. 14 en p. 18) zijn niet opgenomen in de lopende tekst.
 



2004 dbnl
 

_jaa002180601_01



Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 1 van Hooimaand 1806. Z.p., z.j.
 



DBNL-TEI 1



2004-11-4

CB

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 1 van Hooimaand 1806. Z.p., z.j.
 
Zie: https://www.dbnl.org/tekst/_jaa002180601_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}







Handelingen der jaarlijksche vergadering van de Maatschappij der Nederlandsche Letterkunde te Leyden, 
Gehouden den 1. van Hooimaand  1806.

[Toespraak van de voorzitter, J.W. te Water]Tegenwoordig de Heeren:

H. van Wijn.

M. Tijdeman.

A. Kluit.

J.W. Te Water.

F.W. Boers.

W. Bilderdijk.

S.J. Brugmans.

M. Siegenbeek.

W.J. van Noort.

W. Broes.

J. Scheltema.

D.R. Wijckerheld Bisdom.

J. Verschuur, Jr.



[Levensberichten van Frederik Wilhelm Pestel en Hendrik Albert Dibbetz]

De Voorzitter J.W. te Water
 opent de Vergadering met de volgende Aanspraak:
 


Mijne heeren
!
 
Nauwlijks kan ik deze algemeene Jaarlijksche Vergaderinge beter openen, dan met eene rondborstige betuiginge van mijn waar genoegen over uwe tegenwoordigheid, welke mij versterkt in de blijde hope op den voortdurenden bloei van onze Letterkundige Maatschappije
Wij waren, sedert een jaar, meer dan eens getuigen van den aanhoudenden lust, om de openbare Voorlezingen te doen en te hooren. Wij hebben ook niet de minste reden om te twijfelen, dat die zelfde lust, zoo wel de Leden van ons Genootschap, als een aanzienlijk getal van toehoorders, zal blijven bezielen.
Na het houden van de laatste jaarlijksche bijeenkomste, zagen wij het eerste deel der Verhandelingen van onze Maatschappije in 't licht verschijnen, en de goedkeuringe van de bevoegdste regters wegdragen. Dan, 't jammert mij, 'er te moeten bijvoegen, dat zoo ongelooflijk weinigen in ons Vaderland zich genegen toonden tot het koopen van dit eerste deel, en dat zelfs sommige Leden van deze Maatschappije tot heden toe vergaten, zich in 't bezit daarvan te stellen. Ik wenschte

{==2==} {>>pagina-aanduiding<<}

wel, dat elk van ons wilde medewerken tot een beter vertier van hetzelve, om dat 'er zich anders gegronde bekommeringe opdoet, dat een tweede deel, waar toe de voorraad geenzins ontbreekt, niet spoedig ter drukpersse gebragt zal worden. Zou het echter niet te betreuren zijn, indien de uitmuntende Verhandelingen der Heeren 

van Wijn

, 

Hinlópen

, 

Nozeman

, 

Dumbar

, en anderen, hier door langer in 't duistere moesten blijven liggen, niettegenstaande door dezelve een groot licht aan onze Vaderlandsche Geschied- en Taalkunde bijgezet wordt. Om nu te zwijgen van deze en gene Voorlezingen, welker geachte Schrijvers hunnen arbeid, gelijk ik wensche en vertrouwe, aan 't algemeen niet zullen onttrekken, Zou 'er geen middel door deze Maatschappije kunnen uitgedacht en in werkinge gebracht worden, om den voortgang der uitgave van de Verhandelingen te bevorderen? zou dit belangrijk punt onze aandacht, ook heden, niet verdienen? zou niemand onder ons een gepast middel aan de hand kunnen geven, om het achterblijven van een tweede deel voortekomen?


[Levensbericht van Frederik Wilhelm Pestel]

Nu van iet anders. Menigmaal had ik grooten spijt, wanneer Mannen van uitnemende verdiensten, om welke redenen het ook wezen mogte, tot een besluit kwamen, om voor het Lidmaatschap van dit Genootschap te bedanken. Want, hoe billijk anders de oorzaak kon geoordeeld worden, het verlies was en bleef voor onze Letterkundige Maatschappije, in meer dan één opzicht, hoogstnadeelig. Wij werden beroofd van hun aangenaam gezelschap, getrouwen raad, wijze voorlichtinge, nuttige werkzaamheden. Somtijds was ik bij mij zelven eenigzins onvergenoegd, dat mij, door den vrijwilligen afstand van geëerbiedigde Leden, de gunstige gelegenheid ontnomen was, om, na hunnen dood, eenig berigt omtrent hen te geven; niet, om dat ik mij inbeeldde, hunnen voorlang gevestigden en door elk genoeg erkenden roem te kunnen vereeuwigen; veel minder, om dat ik mij in staat oordeelde te zijn, om eene lof-rede ter hunne nagedachtenis te kunnen opstellen, waartoe ik wel bewust was, dat meer schitterende kundigdigheden en een welbespraakter mond noodig zijn, gelijk, reeds over vele jaren, en zelfs nog onlangs, door onze Mede-Leden, op de overtuigendste wijze, aangetoond is; maar het deerde mij, dat ik, bij het houden der jaarlijksche algemeene Vergaderinge, niet een gering gedenkteeken van mijne bijzondere hoogachtinge en welmeenende vriendschap voor verdienstelijke Leden, aan ons door den dood ontnomen, konde oprigten, en te gelijk mij zelven of anderen op hun roemwaar-
{==3==} {>>pagina-aanduiding<<}
dig voorbeeld wijzen, om hetzelve, zoo veel mogelijk, tot nut dezer Maatschappije natevolgen.
Gij gevoelt, mijne Heeren, waar henen de bedoelinge van 't gezegde zich nu strekke. Het doet mij moeite aan, dat ik niet in 't breede spreken kan over de uitstekende verdiensten van den Hoogleeraar 

Fredrik Wilhelm Pestel

, die, sedert het jaar 1774, een geacht Lid dezer Maatschappije was, en een' geruimen tijd bleef, tot dat hij zijn ontslag vriendlijk verzocht en verkreeg. Hoe veel zoude ik anders kunnen zeggen van 's Mans roemrijke werkzaamheden, eerst in de Akademie van zijne geboorte- stad Rintelen, naderhand in's Lands Universiteit binnen deze stad; hoe veel van zijne menigvuldige en doorwrochte schriften tot ophelderinge van 't Regt der Natuur en der Volken, of over het Staatkundige van ons Vaderland; hoe veel van zijn kloekmoedig bestaan onder de treffendste wederwaardigheden, die hem ten onregte hier overkwamen, doch in een' meer bedaarden tijd wijslijk gelenigd werden; hoe veel van zijne voorbeeldelooze naarstigheid en zucht, om aan anderen, door mededeelinge zijner wijduitgestrekte kundigheden, nuttig te zijn; gelijk hij was tot zijnen meer dan tachtigjarigen ouderdom. Van dit alles en van meer soortgelijke zaken nu te moeten zwijgen, zou mij nog sterker treffen, indien ik niet eenig uitzicht had, dat een welsprekend Man ons, bij eene gepaste gelegenheid, den vermaarden 
Pestel
 in zijn karakter en verdiensten zoo zal schetzen, dat ik mij naderhand zoude moeten schamen, iet hem betreffende gezegd te hebben, al ware het dan ook, dat het mij heden vrijstond, met opzet van hem te gewagen.


[Levensbericht van Hendrik Albert Dibbetz]

Dit mag en moete ik doen van iemand, die, sedert den zesden van bloeimaand des jaars 1768, een Lid dezer Maatschappije was, en bleef tor zijnen dood toe, den eenentwintigsten van slachtmaand des verloopen jaars voorgevallen. Ik spreke van den Heere 

Hendrik Albert Dibbetz

, die ruim veertig jaren aan mij van nabij bekend was, en wien ik all' dien tijd in achtinge hield, niet alleenlijk wegens de verdiensten van zijne Stamgenooten, maar ook en allermeest uit aanmerkinge van zijne meer dan gewone kundigheden in 's Lands geschiedenissen en omtrent alle penningen, die daar mede in eenig verband staan, en hierom de aandacht van alle lief hebbers der Vaderlandsche Historie naar zich trekken.
Sommige bijzonderheden, zijn geslacht betreffende, en tot mijne kennisse gekomen, oordeelde ik niet onwaardig, hier gemeld te worden.

{==4==} {>>pagina-aanduiding<<}

Sedert omtrent twee honderd en vijftig jaren was uit het geslacht van Dibbetz een zeer groot aantal van bekwame en geachte Kerkleeraars afkomstig, die buiten en binnen ons Vaderland, in de voornaamste steden en dorpen van Holland en Zeeland, ook te Leyden, het Euangelie van Jesus Christus met roem en vrucht verkondigden. De eerste van hun is geweest 
Hendrik Dibbetz
, in 't jaar 1533 geboren, en onder zijne nakomelingen meest bekend onder den bijnaam van Hendrik in de Kiste, waarvan de oorsprong in deze zonderlinge omstandigheid te vinden was. Zich bezig houdende met de heimelijke predikinge van het Woord der zaligheid, eerst te Keulen, naderhand te Roermonde, geraakte hij in 't uiterste levensgevaar, omdat men in dien tijd aan elk de vrijheid van geweten in 't stuk van Godsdienst weigerde, en ieder voorstander van de zuivere Euangelieleere dagelijks bloot stond voor den vloekwaardigen haat en de wreedste vervolgingen der Spaansche Inquisitie, dat ijsselijk schrikdier, meer gevreesd dan de pest, en voor 't welke niemand veilig was, ten zij hij geen geld, geen geweten, geenen Godsdienst bezat. De werkzaamheden van Dibbetz bleven aan de Inquisiteurs niet onbekend. Zij zochten hem op alle plaatsen van zijn huis, doch vruchteloos, omdat zijne huisvrouwe hem in zekere kiste, in 't voorhuis staande, voorzichtiglijk verborgen had. Bij het uitgaan, gaven zij hun vermoeden, op een' onbeschoften toon, te kennen, dat Dibbetz misschien in die kiste verholen lag. De vrouw zat schreijende op dezelve, maar stond van daar op, en, hoewel niet onbewust van 't voornemen, om haren man, indien hij gevonden werd, levende te doen verbranden, zeide, met eene bijna onbegrijpelijke welgemoedheid en onbeteuterde fierheid, tot de onstuimige Inquisiteurs: ‘ziet daar, ziet, of Heer Hendrik daar in is’.. En wat nu? De Hemelsche Voorzienigheid deed de kloekhartigheid der brave vrouwe zegevieren over den wreeden toeleg der kwaadwilligen, die de kiste gesloten lieten, en het huis verlieten. Fluks komt hij uit zijn bekrompen verblijf, vertrekt aanstonds, in een metzelaars gewaad, met een kalkbak op de schouders, en een truweel in de hand, naar Duisburg, en brengt daar en elders het overige van zijn' leeftijd, tot in den hoogen ouderdom van 81 jaren, in stille ruste door, met dankbare blijdschap altijd onledig in 't betrachten van zijnen pligt. Één van zijne zoons, twee kleinzonen en vier agterkleinzonen verbonden zich mede aan den openbaren dienst der Godskerke in Nederland. Onder de laatstgemelden was 'er één, die zich geheelenal aan de Letterkunde, in 't bijzonder de Oostersche, scheen te zullen overgeven. Het langdurig onderwijs van den beroemden 

Golius

 en andere Hoogleeraars kon hem den

{==5==} {>>pagina-aanduiding<<}

weg banen, om vroeger of later den rang der Hoogleeraren op deze of gene Academie te bekomen. Dit was het oogmerk van zijnen vader, die den zoon, omdat hij van de vroegste jeugd lam aan beide beenen was, en niet dan op krukken gaan kon, beter geschikt oordeelde, om op den Oosterschen leerstoel te zitten, dan telkens den predikstoel te beklimmen. Dit laatste werd hem echter, door de hulpe van voorname Genees- en Heelkundigen, mogelijk gemaakt; en hij bekwam geen onaanzienlijke bevorderingen, welke hij door ongemeene bekwaamheden en blinkende deugden overwaardig was. Twee zoons volgden zijn vaderlijk voetspoor; de één was een wonder van zijnen tijd in bondige geleerdheid, doch stierf in den jeugdigen leeftijd van omtrent 24 jaren; de ander was, langer dan eene halve eeuwe, een eerwaardig Euangeliedienaar, en elders, en in deze Stad. En uit dezen was onze 
Dibbetz
 voorgesproten. Anderen van zijn geslacht werden bevorderd tot Burgerlijke eerampten in verscheiden Steden van ons Vaderland, en één uit hetzelve ging als Ambassadeur van dezen Staat naar Moscovien; anderen begaven zich in den Krijgsdienst, en één van hun poogde zich nuttig te maken door het vervaardigen en uitgeven van zijn groot Militair Woordenboek.
De gevoelens der voorouderen, ten aanzien van eerbied voor den Godsdienst, zucht voor den Krijgsdienst, en liefde voor de Letteroefeningen, vervulden ook het hart van onzen 
Dibbetz
. In de tien eerste levensjaren werd Hij te Alkmaar, in welke Stad Hij den zevenden van grasmaand des jaars 1731 geboren was, opgevoed en naar zijne vatbaarheid onderwezen. Toen vertrok Hij, met zijne ouders, naar Oost- Indiën. Niet lang daarna stierf zijn vader op het eiland St. Jago, en weinige dagen, na 't vertrek van daar, verloor Hij ook zijne moeder. De ouderlooze zoon keerde naar 't Vaderland te rug, na alvorens eenige maanden aan de Kaap de Goede Hope vertoefd te hebben. Reeds nabij de Hollandsche wal zijnde, leed Hij schipbreuk, maar werd, nevens de andere schepelingen, gelukkiglijk behouden. Dus uit het water gered, scheen Hij het vuur te willen beproeven, en begaf zich in den Krijgsdienst. Het voorbeeld van zijne bloedverwanten, die daar in wel geslaagd waren, en zelfs zeer aanzienlijke bevorderingen bekomen hadden, kan Hem daar toe bewogen hebben. Weinig tijds verliep 'er, of Hij werd eerst tot Vaandrig, welhaast tot Lieutenant bevorderd. In die hoedanigheid verwierf Hij zich weldra de toegenegenheid en 't vertrouwen der voornaamste Officieren en eerste Bevelhebbers, die Hem, wegens zijn deugdzaam karakter, om zijne oplettendheid en getrouwheid in 't waarnemen van den Krijgs-
{==6==} {>>pagina-aanduiding<<}
dienst, en uit aanmerkinge van zijne buitengemeene kundigheden, aan vele jonge Officieren voortrokken. Hij besloot evenwel in 't jaar 1752 dezen levensstand te verlaten, en met een' anderen te verwisselen. Hij verkreeg toen den moeielijken post van Hoofd-Commis van 's Lands Posterijen te Leyden, welken Hij, met allen ijver en tot genoegen van zijne begunstigers, bleef bedienen tot in slachtmaand des jaars 1784, wanneer Hij zijn ontslag eerbiediglijk verzocht, en op de edelmoedigste wijze verkreeg. Nu begaf Hij zich met de woon naar Warmond, en vond meer dan ooit zijn groot vermaak in de beoefeninge van verscheiden wetenschappen, vooral in een gezet onderzoek der Vaderlandsche Historie, en in 't vermeerderen van zulke kundigheden, welke daar mede in een naauw verband staan. Om in het eene en andere gelukkig te kunnen slagen, was Hij voorzien van eene uitgezochte boekverzamelinge, waar van Hij met oordeel een dagelijksch gebruik maakte. Wat hij eens met aandacht gelezen had, vergat Hij nooit; want zoo uitnemend sterk was zijn geheugen. Hier kwam bij, dat Hij een rijk bezitter en groot kenner was van alle Penningen en Munten, die of regelregt of van ter zijde ons Vaderland betreffen. Zoo dra zijne uitwendige omstandigheden zulks begonnen toetelaten, maakte Hij een begin der verzamelinge van Nederlandsche Gedenkpenningen, wier aantal van tijd tot tijd zoo vermeerderde, dat men naauwlijks een vollediger Kabinet van deze soort ergens wist te vinden. Van hier, dat het zelfs buiten 's Lands een' zeldzaamen roem verworven had, an dat de Keizerin van Rusland, door den Hoogleeraar 
Allamand
, eene aanzienlijke geldsomme over vele jaren daar voor deed aanbieden; doch de bezitter was ook toen niet te bewegen, om afstand van dien dierbaren schat te doen. In dat schoone Munt-Kabinet was niet één penning, waar van Hij niet alle de bijzonderheden, tot de Vaderlandsche Historie behoorende, van nabij kende, en op staanden voet uit zijn vast geheugen aan elken liefhebber kon mededeelen. Indien Hij het dikwijls opgevat voornemen ten uitvoer gebracht had, om alle de door Hem vergaderde Penningen te beschrijven, zouden wij zonder twijfel nog veel meer geweten hebben, dan 

van Mieris

 en 

van Loon

, om van min kundigen te zwijgen, ons in hunne schriften leerden. Wenschelijk ware het, dat alle de Penningen, die Hij naliet, bij één bleven, en dat vooral zulke, die aan de genoemde Schrijvers onbekend gebleven waren, en echter veel kunnen toebrengen tot ophelderinge van 's Lands aanmerkelijkste gebeurtenissen, door een' kundigen liefhebber van zoodanige gedenkstukken met vereischte naauwgezetheid beschreven wierden; hoewel deze arbeid, zoo nuttig als las-
{==7==} {>>pagina-aanduiding<<}
tig, door onzen bekwamen 
Dibbetz
 allerbest had kunnen ondernomen worden. Trouwens die taak is aan elk niet even goed toebetrouwd. Men moest een 
Ezechiel Spanheim
, een 
Vaillant
, een 
Froelich
, een 
Pellerin
, een 
Caylus
, of een soortgelijk man zijn, om de oude Penningkunde van Grieken, Romeinen en andere volken, voor de tijdreken-, aardrijks-, oudheid- en geschiedkunde nuttig te doen worden. Men behoort zekerlijk niets minder van onze Vaderlandsche Historie te weten, dan 
van Mieris
 en 
van Loon
, om het uitnemend nut van vroegere en latere Nederlandsche Penningen aantewijzen, of ook om de beklagelijke misslagen van 
Bizot
 en anderen te verbeteren, die, in 't verklaren der Nederlandsche Penningen, zich bespottelijk maakten door steden in menschen, en menschen in beesten te herscheppen. Ik zoude dit met voorbeelden kunnen bevestigen; maar het gezegde diende alleenlijk, om aanteduiden, hoe veel de Vaderlandsche Penningkunde verloren hebbe door den dood van onzen 
Dibbetz
; die, ook op 't laatste van zijn leven, en onder de hevigste smerten, zelfs in 't sterfuur, den vertroostenden invloed van den Godsdienst, waarop Hij, gelijk zijne voorouders, altijd hoogen prijs gesteld had, heeft mogen ondervinden.
En, naardien de aanspraak, welke ik in de betrekkinge, waar in ik de eer heb tot deze Maatschappije der Letterkunde geplaatst te zijn, heden gedaan heb, welligt de laatste zijn zal, kan ik nu niet beter eindigen, dan met een' hartgrondigen wensch, dat liefde voor de edele Wetenschappen en den reinen Godsdienst onze harten steeds vervulle, opdat wij in dit leven geacht en voor anderen nuttig, maar ook voor ons zelven hoogst gelukkig in de Eeuwigheid bevonden worden.
 
De Vergadering betuigt den Voorzitter haren dank voor zijne belangrijke aanspraak, en uit haren wensch, dat dezelve gedrukt worde in de Handelingen van dezen dag.
Hierop ging de Vergadering over tot de behandeling der punten, bij den brief van beschrijvinge voorgesteld.



I.

Van de maandelijksche Vergaderingen, sedert de laatste algemeene Bijeenkomst gehouden, wordt door den Secretaris her volgend verslag gedaan:

{==8==} {>>pagina-aanduiding<<}



Mijne heeren
!
 
Ik zie mij wederom in de aangename gelegenheid gesteld, om u van de Handelingen der maandelijksche Vergaderingen gedurende het afgeloopen jaar een berigt te geven, 't welk den aangroeijenden bloei der Maatschappij en de toenemende verlevendiging van hare werkzaamheden zal doen kennen. Vooreerst toch had de maandelijksche Vergadering het genoegen van niet alleen van zoo vele kundige mannen, als op de laatstgehoudene Jaarlijksche Vergadering tot Leden verkoren werden, in de vriendelijkste en vereerendste uitdrukkingen een toestemmend antwoord te ontvangen, maar tevens zag zij door een hunner, den geleerden en bevalligen Latijnschen dichter, Mr. 
J.H. Hoeufft

 de op hem gevallene keuze op de verpligtendste wijze erkend door de toezending van een gebonden afdruksel zijner Carmina, der Maatschappije met een even keurig als vereerend dichtstukje aangeboden. Nog verscheidene andere geschenken werden bij haar, ter vermeerdering van hare Boekverzameling, ontvangen. De Hoogleeraar 

Kluit

 vereerde haar het Ve. Deel van zijne Historie der Hollandsche Staatsregering, waarvan hij de voorgaande der Maatschappij reeds vroeger ten geschenke had gegeven. De Heer 

van Spaen van Hardenstein

 zond haar toe het Iste Stuk van zijne Proeven van Historie- en Oudheidkunde, en gaf tevens een nieuw bewijs van zijne bereidvaardigheid, om ten nutte der Maatschappij werkzaam te zijn, door de mededeeling van drie Vervolgen op zijne Lijst van verouderde woorden, van welke in het verslag van het voorgaande jaar melding is gemaakt. Van den Heer 

Weiland

 ontving zij een afdruksel van zijne Nederduitsche Spraakkunst, op openbaar gezag vervaardigd en uitgegeven, terwijl de Heer 

Steenwinkel

, ter gelegenheid van de toezending eener nieuwe uitgave van den Ulphilas, door een Hoogduitsch geleerde zahn, waarop door deze Maatschappij was ingeteekend, haar een klein Stukje van dien zelfden geleerde, getiteld Versuch einer erläuterung der Gothischen Sprachüberreste in Neapel und Arezzo, op eene verpligtende wijze ten geschenke aanbood. Dan in 't bijzonder verdient hier melding de heusche edelmoedigheid van den Heer Mr. 
J. Meerman

, die onderrigt zijnde, dat in de boekerij der Maatschappij slechts een enkel Stuk van de verschillende, door hem van tijd tot tijd uitgegevene, Werken voorhanden was, dezelve allen aan haar ten geschenke heeft toegezonden; gelijk mede de Heer Mr. 
W. Bilderdijk

 der Maatschappij een exemplaar van alle zijne werken, sederd zijne afwezigheid uit-
{==9==} {>>pagina-aanduiding<<}
gegeven, vereerd heeft. Van buiten ontving verder de Maatschappij, van den Heer 

van Stralen

, daartoe als Secretaris van Staatvoor de Binnenlandsche Zaken door het Gouvernement gemagtigd, een afdruksel van het 1ste Deel van het Staatkundig Nederland door J. Scheltema, mitsgaders van het 1ste Stuk, des 2den Deels: van het Haagsche Kunstgenootschap, een afdruksel van deszelfs 
Dichtgewijde Mengelingen
: en, eindelijk, van den Heer 
T. Olivier Schilperoort

, zijne 
Proeven van nieuwere Taalkunde
.
Wijders had de Maatschappij het genoegen, van, in het afgeloopen jaar, drie malen, telkens voor eene aanzienlijke schare van toehoorders, eene openbare Vergadering te mogen houden. In de eerste verschafte de Voorzitter dezer Maatschappij, de Hoogleeraar 
J.W. te Water

, den aanwezigen een even aangenaam als belangrijk onderhoud door het voorlezen eener Verhandeling, behelzende Aanmerkingen over sommige Geschied- en Staatkundige voorspellingen, waarna de Heer 
W. Provo Kluit

 hen vergastte op een fraai dichtstuk, verheffende 
den lof der Bataafsche Vrouwen
. De tweede openbare bijeenkomst werd door den Heer 
M. Tijdeman

 geopend met eene doorwrochte en belangrijke Voorlezing 
over den eersten oorsprong der Sprake
, en den Cratylus van Plato, en door den Heer 
J.H. Onder de Wijngaart Canzius

 besloten met eene keurige en geleerde Verhandeling 
ten betooge, dat de kennis der Nederduitsche Taal, in derzelver omvang, gelijk die der Latijnsche, eene bron is van uitgebreide geleerdheid
. In de laatst gehoudene openbare Vergadering eindelijk werden wij door den Heer 
F.W. Boers

 op eene leerrijke wijze verlustigd met de Voorlezing van een vervolg op eene vroeger voorgelezene Verhandeling, inhoudende 
eenige aanmerkingen, waarop met betrekkinge tot de keuze van voorwerpen voor Lofredenen te letten staat
, waarna ik, bij ongesteldheid van een' meer bekwaam Spreker, door wien de Maatschappij in ene volgende openbare bijeenkomst hoopt vergast te worden, eene Verhandeling voorlas, behelzende een 
onderzoek naar de oorzaken van den luisterrijken bloei der Nederduitsche Dichtkunde in de XVIIe
Eeuw
.
Het zal verder naauwelijks noodig zijn, U te herinneren, dat in den loop van dit Maatschappelijk jaar, het 1ste Deel van hare Verhandelingen in het licht verscheen; waarvan (om dit bij deze gelegenheid te melden) de maandelijksche Vergadering het betamelijk geoordeeld heeft, een gebonden exemplaar in 4to, door eene Commissie, te doen aanbieden aan zijne Excellentie, den voormaligen Raadpensionaris der Bataafsche Republiek, 
R.J. Schimmelpenninck

, die, ingevolge het toen gevraagd en bekomen verlof, bij den brief van beschrij-
{==10==} {>>pagina-aanduiding<<}
vinge tot deze Vergadering, in de eerste plaats tot Lid dezer Maatschappije is voorgedragen. Voorts heb ik het genoegen U te berigten, dat voor het 2de Deel de voorraad alreede voorhanden is, en, ingevalle het gering vertier zulks niet belet, zoodra mogelijk ter drukpersse zal gelegd worden, gelijk wij insgelijks, zoo al niet in de antwoorden op uitgeschrevene Prijsstossen, waarvan ik tot mijn leedwezen U melden moet, dat dit jaar wederom geen ontvangen is, althans in de Verhandelingen en Stukken, van tijd tot tijd in de openbare Vergaderingen voorgelezen, en de verdere bijdragen der Leden, op genoegzame stoffe voor het vervolg mogen rekenen.
Ik eindig dit verslag met den hartelijken wensch, dat de Maatschappij, zoo door den werkzamen ijver harer kundige Leden, als door de medewerking van geleerde mannen buiten haar, op hare uitgeschrevene Prijsvragen hunne doorwrochte antwoorden inzendende, meer en meer in bloei en luister toenemen, en haar loffelijk oogmerk, de beschaving, uitbreiding en verheerlijking der Nederlandsche Letterkunde, naar wensch bereiken moge.



II.

Is besloten, om uit de klasse der Dichtkunde voor dit jaar de twee volgende Vragen, ter beantwoording voor den eersten van Louwmaand des jaars 1808, voortestellen:
1. ‘Welk nut en nadeel heeft de beoefening der Buitenlandsche Dicht- en daar mede verbondene Letterkunde, in vroegeren en lateren tijd, aan onze Nederlandsche Poëzij toegebragt?’
2. ‘Is het Treurspel der Ouden, of dat der Nieuweren, een volkomener soort van Dichtstuk? en waar in verdient het een voor het ander de voorkeur?



III.

Tot beoordeling der Verhandelingen, welke op het eerstgemelde onderwerp mogten inkomen, worden benoemd de Heeren 
A. van den Berg

, 
J. Lublink de Jonge

, 
W. Bilderdijk

, 
R. Feith

, 

Rau

, 

Siegenbeek

 en 

Provo Kluit

; en van die, welke op het laatstgemelde onderwerp mogten worden ingezonden, de Heeren 
F.W. Boers

, 
J de Bosch

, 
M. Temminck

, 
D.J. van Lennep

, 
J.H. Hoeufft

, 
Ph.W. van Heusde

, 
P. van Winter, Nsz.





IV.

Is besloten, in de volgende jaarlijksche Vergadering, eene vraag te kiezen uit de klasse der Welsprekendheid.



{==11==} {>>pagina-aanduiding<<}

V.

Aan de maandelijksche Vergadering wordt, naar oud gebruik, voor den tijd van één jaar, de vrijheid gegeven tot het verkiezen van Leden, binnen Leyden wonende.



VI.

De Rekening van den Penningmeester, sedert de laatste algemeene Vergadering, ter Vergadering ingeleverd, en, door dezelve, opgenomen, en goedgekeurd zijnde, is daaruit gebleken, dat de ontvangst in het afgeloopen jaar bedragen heeft de som van vierhonderd vijf en zeventig guldens en drie stuivers, en de uitgave, gedurende denzelfden tijd, de som van vierhonderd twee en dertig guldens, negentien stuivers en vier penningen, blijvende er dus in kas een batig overschot van twee en veertig guldens, drie stuivers en twaalf penningen.
De Penningmeester ontvangt de toelage voor het jaar 1806 van de Heeren 
H. van Wijn

 en 
F.W. Boers

.



VII.

De toelage voor het jaar 1807 is bepaald op een dukaat.



VIII.

Tot Voorzitter werd verkozen de Heer J.W. te Water
, tot Secretaris 
M. Siegenbeek

, tot Briefschrijver de Heer 
M. Tydeman

, tot Opziener over de uitgave de Heer 
W. Bildekdijk

, en tot Penningmeester M. Siegenbeek
.



IX.

Tot Leden zijn verkozen: de Heeren Mr. 
R.J. Schimmelpenninck

, Oud-Raad-Pensionaris der Bataafsche Republiek; 
T. de Crane

, Hoogleeraar te 
Franeker;

J. van Ertborn

, Lid van het Departement der twee Nethes, te 
Antwerpen
; Mr. 
J.G. Gerard

, Lid van de Municipaliteit, te 
Brussel; Mr. 
C. Hultman

, Oud-Algemeen Secretaris van Staat, in 
's Graven Hage;

J. Kantelaar

, in 's Graven-Hage;

J.A. Lotze

, Hoogleeraar te Franeker;

P.H. Marron

, Predikant te Parys; Mr. 
W.F. Roëll

, Secretaris van Staat van het Koningrijk van Holland, in 's Graven Hage; Mr. 
H. van Stralen

, Oud-Secretaris van Staat voor de Binnenlandsche Zaken, in 's Graven Hage; Mr. 
A.A. Stratenus

, in 's Graven Hage; Mr. 
J.F. Swellengrebel

, Oud-Raadsheer in den voormaligen Raad en Leenho-
{==12==} {>>pagina-aanduiding<<}
ve van Braband, in 's Graven Hage; en Mr. 
G.J. Wichers

, Lid van den Raad der Amerikaansche Koloniën en Bezittingen, in 's Graven Hage.
 
Op voorstel van den Voorzitter worden voorts de Heeren J.W. te Water, M. Tijdeman
, en M. Siegenbeek
 door deze Vergadering gemagtigd, om de Wetten der Maatschappij natezien, en in de eerstvolgende jaarlijksche Vergadering de noodig geoordeelde veranderingen aan haar ter overweginge voor te stellen.
 
Nog brengt de Voorzitter in omvrage, of de Leden ook eenig middel zouden weten op te geven, om het vertier van de Werken dezer Maatschappij, 't welk tot hiertoe zeer gering is, te bevorderen? De Vergadering betuigde haar leedwezen over de geringheid van dat vertier, daar het bleek, dat zelfs niet alle Leden der Maatschappij daarvan een exemplaar gekocht hadden, en beval voorts de opsporing van middelen, om hetzelve te vermeerderen, en alzoo de uitgave der volgende Deelen mogelijk te maken, aan de Maandelijksche Vergadering, met verzoek, om daarvan een Voorstel te doen in de volgende jaarlijksche Vergadering.
 
Verder werd nog bepaald, dat de Maatschappij dit jaar drie openbare zittingen zou houden, de eerste op den eersten vrijdag van October, de tweede op den eersten vrijdag in Februarij des jaars 1807, en de derde op den eersten vrijdag van April deszelfden jaars. Tot het houden van voorlezingen in rijm en onrijm worden, voor de eerste dier zittingen, benoemd de Heeren 
te Water
, en 
Bilderdijk
: voor de tweede, de Heeren 
Rau
 en 
Provo Kluit
: en, voor de derde, de Heeren J. Luzac
 en 
Scheltema
.
 
Op voorstel van den Voorzitter wordt eindelijk nog besloten, van wege deze Maatschappij, zijne Majesteit, den Koning van Holland, te begroeten, hem van haren aard en hare strekkinge kennis te geven, en dezelve aan zijne Koninglijke bescherming aan te bevelen; tot waarneming van dezen last worden benoemd de Heeren 
van Wyn, Scheltema, Brugmans
, en 
Bilderdijk
.
 
De Secretaris gaf kennis, dat de Heeren Mr. 
H. Calkoen

, te 
Amsterdam
; en 
H.A. Bruining

, te 
Vere
, voor het verder Lidmaatschap dezer Maatschappij hadden bedankt.
 
(is geteekend)
 
J.W. te Water.
 

Het voorenstaande komt overeen met het Boek der Handelingen van de Maatschappij, berustende onder mij, 
[M. Siegenbeek]

{==13==} {>>pagina-aanduiding<<}



Mijn heer
!
 
Uit naam van de Maatschappij der Nederlandsche Letterkunde te Leyden, heb ik de eer U hier nevens te zenden een afdruksel van de Handelingen der laatst gehoudene Jaarlijksche Vergadering, als mede van het Programma, op last dier Vergadering algemeen gemaakt.
 
De belangen der Maatschappij U voor het overige ernstig aanbevelende, heb ik het genoegen mij met alle achting te noemen,
 


Mijn heer
!
 

Leyden den [...] 180[6]

Uw' Dienaar [...]



{==15==} {>>pagina-aanduiding<<}


Programma van de Maatschappij der
 Nederlandsche Letterkunde 
te Leyden
, Voor het Jaar 1806.

De Maatschappij der Nederlandsche Letterkunde te Leyden heeft, in hare Jaarlijksche Vergadering, gehouden den eersten van Hooimaand dezes Jaars, tot Leden verkozen de Heeren Mr. R.J. Schimmelpenninck
, Oud-Raad-Pensionaris der Bataafsche Republijk: T. de Crane
, Hoogleeraar te Franeker:
J. van Ertborn
, Lid van het Departement der twee Nethes, te Antwerpen: Mr. J.G. Gerard
, Lid van de Municipaliteit, te Brussel: Mr. C. Hultman
, Oud-Algemeen-Secretaris van Staat: in 's Graven Hage:
J. Kantelaar
, in 's Graven Hage:
J.A. Lotze
, Hoogleeraar te Franeker:
P.H. Marron
, Predikant te Parys: Mr. W.F. Roëll
, Secretaris van Staat van het Koningrijk van Holland; in 's Graven Hage: Mr. H. van Stralen
, Oud-Secretaris van Staat

{==16==} {>>pagina-aanduiding<<}

voor de Binnenlandsche Zaken; in 's Graven Hage: Mr. A.A. Stratenus
, in 's Graven Hage: Mr. J.F. Swellengrebel
, Oud-Raadsheer in den voormaligen Raad en Leenhove van Braband, in 's Graven Hage: en Mr. G.J. Wichers
, Lid van den Raad der Amerikaansche Koloniën en Bezittingen; in 's Graven Hage.
 
De Maatschappij heeft dit Jaar geene Verhandeling bekroond, maar besloten de twee volgende Vragen op te geven, om beantwoord te worden voor den eersten van Louwmaand des Jaars 1808.
 
1. ‘Welk nut en nadeel heeft de beoefening der Buitenlandsche Dicht- en daar mede verbondene Letterkunde, in vroegeren en lateren tijd, aan onze Nederlandsche Poëzij toegebragt?’
 
2. ‘Is het Treurspel der Ouden, of dat der Nieuweren, een volkomener soort van Dichtstuk? en waar in verdient het een voor het ander de voorkeur?’
 
Het staat een' ieder vrij, ook den Leden der Maatschappij, om naar den prijs te dingen: alleenlijk worden de Gecommitteerden ter beoordeeling der ingekomene Verhandelingen van die vrijheid uitgesloten. Aan den genen, wiens Verhandeling de beste, en aan het oogmerk der Maatschappij voldoende, zal gekeurd worden, biedt de Maatschappij een' Gouden Penning aan, ter waarde van 150 Gulden.
 
De Verhandelingen moeten zijn in de Nederduitsche of Latijnsche Tale, met eene duidelijke hand, van iemand, die geen Lid der Maatschappij is, afgeschreven: iedere Verhandeling moet, met eene Zin-
{==17==} {>>pagina-aanduiding<<}
spreuk geteekend, besloten worden in een' verzegelden omslag, welke den titel en de zinspreuk der Verhandeling ten opschrift heeft. Hierbij moet gevoegd worden een verzegeld briefje, in het welk de naam, waardigheid en woonplaats van den Schrijver, en boven op het welk de Zinspreuk der Verhandeling geschreven is.
 
Het een en ander moet in een' buiten-omslag, ten tijde, hier boven bepaald, vrachtvrij, bezorgd zijn in handen van den tegenwoordigen Secretaris der Maatschappij, Professor M. Siegenbeek
, of van den Briefschrijver, Mr. M. Tydeman
, beiden wonende te Leyden. Voor het overige zijn de Wetten, volgens welke de Maatschappij naar een' Prijs laat schrijven, te vinden in het tweede Deel van derzelver Werken.



