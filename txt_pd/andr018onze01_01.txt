
   
        
           
               Onze huisdieren
               P.J. Andriessen
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Onze huisdieren van P.J. Andriessen uit 1876.
               
               
                   
                       
                   
               
           
           
           
               
                   
                   
                   
                   
               
           
           
               andr018onze01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: Ki 1390
               
               P.J. Andriessen, Onze huisdieren. Jan Leendertz, Amsterdam 1876
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Onze huisdieren
               P.J. Andriessen
               
               
                   
                   
               
           
           
           
               
               
           
           
           
           
       
       
           
               Onze huisdieren
               P.J. Andriessen
               
               
                   
                   
               
           
           
           
               
               
           
           
           
           
       
       
           
               2010-12-17
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: P.J. Andriessen, Onze huisdieren. Jan Leendertz, Amsterdam 1876
 
Zie: https://www.dbnl.org/tekst/andr018onze01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Paard en ezel.


Paard! Sta jij daar met je veulen 
zoo heel rustig voor het hek? 
Straks komt jou de stalknecht halen, 
legt een bit jou in den bek, 
Legt een zadel op je lenden, 
doet een hoofdstel aan je kop; 
En dan springt uw heer en meester 
er met alle vlugheid op. 
Voort, langs straat en veld gevlogen, 
rij je hem, waarheen hij wil; 
En, als hij 't verkiest, dan sta je 
heel gehoorzaam, daadlijk stil; 
Of je rijdt voor koets of wagen, 
even sterk als vlug en snel, 
Of je harddraaft en wint prijzen, 
of we zien je in 't paardenspel. 
Maar als je, oud en stram geworden, 
als een jaagknol vóor een schuit, 
Zuur je broodje moet verdienen, 
is het met je grootheid uit. 
Jij, voorheen zoo fier en moedig, 
gaat dan niet meer op den hol, 
En de ruwe jager slaat je; 
want je bent ‘een oude knol’. 
't Vleesch van 't paard wordt wel gegeten, 
en zijn leer is heel veel waard; 
Op ons plaatje ziet ge, wat men 
van zijn manen maakt en staart. 
Daar ook, 't geen, voor den dragonder, 
al bij 't paard des krijgsmans hoort, 
Dat zich aan geen kogelregen, 
aan geen oorlogsdonder stoort. 
Kijk, die jongen op zijn ezel, 
rijdt hij daar niet als een vorst? 
Langoor kan best galoppeeren: 
't vrachtje is licht, hetwelk hij torscht. 
Maar het muildier, dat in Spanje 
dikwijls zware lasten draagt, 
Gaat behoedzaam over 't bergpad, 
waar geen paard zich ooit op waagt. 
En de zebra, daar beneden, 
met zijn mooi gestreepte huid, 
Vlucht in Afrika's woestijnen 
voor het tambourijngeluid. 
Maak toch, zebra, dat je wegkomt, 
word van 't loopen maar niet moe; 
Ga een andren weg, dom dier! je 
loopt vlak naar de jagers toe! 


{==2==} {>>pagina-aanduiding<<}



{== afbeelding 
	==} {>>afbeelding<<}
    


    

{==3==} {>>pagina-aanduiding<<}

        Runderen.

        

{== afbeelding 
	==} {>>afbeelding<<}
    


{==4==} {>>pagina-aanduiding<<}


Daar staat de koe en 't kalfje, de moeder en haar kind. 
Wat geeft dat beest al zaken, die ge op dit plaatje vindt. 
't Geeft melk, waarvan men kaas maakt, ook boter, wei en room, 
't Geeft mest voor dorre landen, tot groei voor kruid en boom. 
 
En als de koe geslacht is, dan smaakt haar vleesch zoo goed. 
Ziet maar eens die rollende, die Trijntje braden moet. 
De koehuid koopt de looier, en daarvan maakt hij leer; 
Dat dient voor onze zolen, voor koffers en wat meer; 
 
Ook tasschen voor de jongens, die braaf naar school toe gaan. 
En laarzen voor den heibaas, die in het nat moet staan. 
Haar horens geven horen voor 't stevigst pijpenroer, 
Ook knoopen, doozen, kammen voor burger en voor boer. 
 
Haar hoeven, neus en ooren en 't schraapsel van heur huid 
Geeft lijm voor timmerlieden; - en nog is het niet uit: 
Zelfs 't bloed van 't beest is nuttig voor den raffinadeur, 
En geeft, gebrand, Berlijnsch blauw, een mooie, dure kleur. 
 
Daar boven ziet ge in Spanje, hoe men met stieren vecht. 
‘Wees maar voorzichtig, kerel! of het bekomt je slecht!’ 
De menschen daar zien 't gaarne; maar wat wij liever zien, 
Zijn de ossen vóor den wagen, die ginds hun diensten biên. 
 
Van ondren ziet ge een zebu van 't Indiaansche land: 
Ziet ge op zijn rug dat bultje? - Wat is 't een vreemde klant! 
Hij krijgt wat lekker eten van d' Oosterindiaan, 
En blijft heel mak en vreedzaam en heel geduldig staan. 
 
Het laatste is nu een bison uit Noord-Amerika. 
De roodhuid op zijn jachtpaard jaagt hem geweldig na; 
Hij zoekt in de prairiën den woesten bison op, 
En steekt zijn scherpe jachtspies hem in den breeden kop. 



{==5==} {>>pagina-aanduiding<<}

Het schaap.


Schaapje, met uw vriendlijk oog, 
Schaapje zacht van zinnen, 
Schaapje, zacht van wol en aard, 
Wie zou u niet minnen? 
 
In een kudde loopt ge saam; - 
Loopt ge soms wat verder, 
Fluks drijft u de hond terug 
Van den trouwen herder. 
 
Van uw melk ook maakt men kaas, 
Van uw wol het laken, 
Waar de snijders broek en buis, 
Pet en jas van maken; 
 
Wol, waarvan men kousen breidt, 
's Winters want en sokken. 
Vleesch geeft gij en leer, maar toch 
Beter 't leer der bokken; 
 
Want dat leer is marokijn, 
Prachtig mooi voor schoenen. - 
‘Van mijn geitje niet,’ zegt Da, 
‘'k Wou het beest wel zoenen; 
 
't Geeft zulk een gezonde melk 
Voor mijn klein, lief zusje; 
Daarom, lieve, beste geit! 
Geef ik jou een kusje!’ 
 
Maar zoo'n steenbok kust ze niet; 
Die zou haar slechts stooten. 
Vóor een bokkenwagen zag 
Ik er eens twee grooten. 
 
't Hert, met prachtig, trotsch gewei, 
Woont in groote wouden; 
Tam gemaakt, wordt het heel veel 
In een park gehouden. 
 
't Is in Zuid-Amerika, 
Waar de lama's leven, 
Die als lastdier nuttig zijn, 
Fijne wol ons geven. 


{==6==} {>>pagina-aanduiding<<}



{== afbeelding 
	==} {>>afbeelding<<}
    



    
{==7==} {>>pagina-aanduiding<<}

    
        
{== afbeelding 
            	==} {>>afbeelding<<}
    
      

    
{==8==} {>>pagina-aanduiding<<}

Hoenders.

      
Wat staat die Haan daar trotsch en fier, 
Met pracht van kam en veeren, 
Of hij een tweede sultan is, 
En niemand hem kan deeren. 
 
Zijn kippen zijn wat bang voor hem, 
Hij houdt ze goed in orde; 
Van al die kippen durft geen een 
Hem ongehoorzaam worden. 
 
En wat de mensch tot sieraad kiest 
Van mijnheer Haan zijn veeren, 
Dat kunt ge best, als gij het wilt 
Hier uit dit plaatje leeren. 
 
Hoe zacht, hoe voedzaam is het ei 
Van mijnheer Haan zijn vrouwtje! 
Niet minder lekker smaakt ons ook 
Het malsche kippenboutje! 
 
De kloek, die voor heur kiekens waakt, 
Verjaagt, wat hun moog' hindren, 
Is 't echte beeld der moedermin, 
Die zorgt voor hare kindren. 
 
Ziet gij die lieve duifjes wel, 
Zoo fijn en slank van leden? 
Als postboôn zijn ze zeer geacht 
Bij ingesloten steden. 
 
En daar staat een kalkoensche haan; 
Wat klokt die afgebroken! 
Wat is dat beest een stuipekop! 
Terstond in drift ontstoken! 
 
Ons eendje is niet zoo korzelig; 
't Roert maar geducht zijn snater, 
En is 't op 't land geen held; te meer 
Is het te huis op 't water. 
 
Dat is ook onze trotsche zwaan 
Met zijne blanke pluimen; 
Hoe statig zwemt hij, doet hij 't nat 
Rondom zijn veeren schuimen. 





{==9==} {>>pagina-aanduiding<<}

Het zwijn.


Lui zwijn, dat in den modder wroet, 
Zeg, wat doe jij op aard voor goed? 
Je knort en wentelt je in het slijk, 
En 't stinkt geweldig in je wijk. 
 
De koe geeft melk met emmers vol, 
Het schaap geeft kaas en warme wol, 
Als trekdier de ezel dient en 't paard; 
Maar jij, wat nut doe jij op aard? 
 
‘Mijn kind, zoolang ik leef geen zier; 
Dan ben ik maar een nutt'loos dier, 
Dat men bijzonder morsig heet, 
Dat eikels in de bosschen vreet; 
 
Maar 't gaat mij, als den gierigaard: 
Eerst na mijn dood ben ik veel waard, 
Dan krijg je spek en ham van mij, 
Met kluifjes, zult en worst er bij. 
 
Mijn haar gebruikt de borstelman; 
Hij maakt er lange stoffers van, 
Ook schuier, boender, ragebol, 
En kwasten, heele winkels vol. 
 
En daarom, kind! als je er op let, 
Is 't beste varken dik en vet; 
Tentoongesteld, wint, naar 's lands wijs 
Het vetste varken d' eersten prijs.’ 
 
Het wilde zwijn, zooals je ziet, 
Is zulk een makke jongen niet; 
Men jaagt het in de bosschen - maar 
Niet altijd zonder groot gevaar; 
 
Want, met de tanden naast zijn kop, 
Scheurt het der honden buik soms op; 
En wee hem, die het kwetst, en niet 
Het dier terstond ter neder schiet. 
 
Het stekelvarken woont niet hier; 
Dat is een heel goedaardig dier; 
Vervolgt men 't - het verbergt den kop, 
En steekt zijn scherpe pennen op. 


{==10==} {>>pagina-aanduiding<<}



{== afbeelding 
	==} {>>afbeelding<<}
    



{==12==} {>>pagina-aanduiding<<}

Onze huisdieren.


Kindlief! Als de dieren 
die wij om ons zien, 
Zooveel goeds ons schenken, 
zooveel hulp ons bien; 
Als het paard en d' ezel 
ons ten nutte leeft, 
En de koe en 't zwijn ons 
heerlijk voedsel geeft, 
Als de hen ons eiers, 
't schaap zijn wol ons schenkt, 
Weet ik, wat een braaf kind 
bij dat alles denkt. 
't Denkt: de goede Vader, 
die daarboven leeft, 
Wil, dat wij Hem danken 
voor 't geen Hij ons geeft; 
Wil, dat wij voor schaapje, 
koe en paard en zwijn, 
Ook voor kip en eendje 
goede meesters zijn. 
Wie in dierenplagen, 
zijn behagen vindt, 
Is een heel verachtlijk, 
heel ondeugend kind. 
Neen, o goede dieren! 
die zoo nuttig zijt, 
Ik wil u beminnen, 
nu en te allen tijd; 
Ik wil van u leeren, 
hoe ge uw plicht steeds doet, 
En altijd volbrengen 
alles wat ik moet. - 
Melk en boter geven, 
eiers leggen is 
Evenmin als trekken 
't werk eens kinds, gewis; 
Maar zijn lessen leeren, 
alles doen met vlijt 
Is het wat zijn ouders 
't meest van al verblijdt. - 
Daarom, lieve dieren, 
ziet gerust naar mij! 
Ik volbreng mijn plichten, 
even goed als gij. 




